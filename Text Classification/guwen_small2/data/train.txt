落魄堪悲，不数江东，二陆三张。况词追屈宋，哀吟入破，年惭终贾，苦调摧藏。清泪如铅，春愁似水，难博欢娱醉一场。堪怜处，恰花开蜀缬，鬓点吴霜。休嫌犊鼻凄凉。愿击碎、胡琴去故乡。忽传来好句，恍闻凤吹，携归清响，宛奏霓裳。坐炙鹅筝，閒排雁柱，红豆斜拖与绿杨。求益耳，虑买丝难绣，且缀兰香。	1
曛霞沉碎绮。喜闲鸥尚识，柳边旧里。撷芳莲社，春在九秋外。小楼人共醉。缃絇曾覆鸳被。贯月浮槎，逗温黁一缕，依约楚云起。检点残香帐底。长簟空床，梦里飞环佩。茜妆尘黦，持泪画图洗。绿房凋晚翠。谁怜菂苦深意。酩酊归来，误溪桥夜色，蟾影淡天水。	1
随缘到处是吾庐，风雨飘飖敢定居。异县逢君如隔世，七年怪我苦无书。平生出处皆陈迹，大半交游已故墟。愁绝不知尊酒尽，醉归儿女笑牵裾。	1
当年诗酒早盘桓，无数萧萧碧玉竿。雨箨风梢如好在，故应知我转头看。	1
三月己未，命〈臨安府〉賑給病民，賜棺錢。丙子，〈沔州〉將〈劉世雄〉等謀據〈仙人原〉爲亂，事覺伏誅。辛巳，〈馬湖〉蠻又犯〈籠鳩堡〉，本路安撫司調移屯西兵二百人戍〈犍爲縣〉。	0
高祖兄　“兄”字下聚珍本有“〈仲〉”字。〈仲〉爲〈漢高祖劉邦〉兄，能治産業。《史記高祖本紀》云：“〈未央宫〉成……〈高祖〉奉玉卮，起爲太上皇壽，曰：‘始大人常以臣無賴，不能治産業，不如〈仲〉力，今某之業所就孰與〈仲〉多？’”	0
劉先生原渌傳彭紹升	0
.蘇代爲西周謂曰。 《索隱》曰：《戰國策》作“韓慶爲西周謂薛公”。	0
春残犹看少城花，雪里来尝北苑茶。未恨光阴疾驹隙，但惊世界等河沙。功名塞外心空壮，诗酒樽前发已华。官柳弄黄梅放白，不堪倦马又天涯。	1
云门若邪里，泛鹢路才通。夤缘绿筱岸，遂得青莲宫。天香众壑满，夜梵前山空。漾漾潭际月，飔飗杉上风。兹焉多嘉遁，数子今莫同。凤归慨处士，鹿化闻仙公。樵路郑州北，举井阿岩东。永夜岂云寐，曙华忽葱茏。谷鸟啭尚涩，源桃惊未红。再来期春暮，当造林端穷。庶几踪谢客，开山投剡中。	1
扰扰纷纷满眼尘，可怜光景逐时新。数声啼鸟乱云暮，竹外一枝梅小春。	1
時譚掞（文初）為廣州通判。	0
饮水虹明，蒸山霞烂，乱帆争渡津门。离人向夕，无绪对芳樽。几上层楼极目，疏林外、落照缤纷。空凝望，天边白苧，烟雨锁空村。羁魂。飞欲去，清江千里，南北中分。怅瑶琴徒在，锦瑟空存。肠断萧娘一纸，罗巾剩、万点檀痕。凭传语，玉儿憔悴，终不负东昏。	1
十三   來朝。	0
一滩盘几曲，两界会三叉。磊磊水中石，斑斑岩上花。牛归知熟路，犬吠是谁家。舟子相催促，天寒日易斜。	1
我重君能赋，君褒我解诗。三堂一拜遇，四海两心知。影挂僧挑烛，名传鹤拂碑。涪江吊孤冢，片月下峨嵋。	1
咸同人物自千秋，桑海遗珠又遍搜。蒙叟列朝当闰集，遗山野史续中州。百家菹醢供仙蠹，万卷丹铅笑汗牛。风降雅亡离黍感，茫茫谁解我心忧。十载骚坛孰主奴，名家江左渺钱吴。失栖群似林间鹊，偏好应如屋上乌。削简几经雠亥豕，弃官原不为尊鲈。寂寥故国空文藻，校订残编一叹吁。	1
孤鸾将鹤群，晴日丽春云。何幸晚飞者，清音长此闻。	1
夹岸交加百丈多，九夫如哭一如歌。杀声凄惨因风水，惊起沙禽拂面过。	1
〈魏〉擊〈宋〉，伐〈中山〉，伐〈秦〉，至〈鄭〉還，築〈洛陰〉〈合陽〉，〈韓〉伐〈鄭〉。	0
寒云漠漠树苍苍，瘦马频驱古坂长。版籍初归周德化，山川终属晋封疆。地连虢国风烟合，路入閒田草木荒。送客重嗟兴废事，清笳吹恨满离肠。	1
薄霭垂垂欲暮时，渐生霜气著征衣。山深不见牛羊下，惟有樵人荷担归。	1
云帆十幅顺风行，卧听随船白浪声。好在西湖波上月，酒醒还到纸窗明。画船终日扒沙行，已去齐州一月程。千里相随是明月，水西亭上一般明。文犀剡剡穿林笋，翠靥田田出水荷。正是西亭销暑日，却将离恨寄烟波。将家须向习池游，难放西湖十顷秋。从此七桥风与月，梦魂长到木兰舟。荷气夜凉生枕席，水声秋醉入帘帏。一帆千里空回首，寂寞船窗祇自知。	1
落日长亭柰尔何，得归今日又关河。春来鸿雁离群去，江上鼋鼍忆客过。白发故人乡梦断，青山是处旅愁多。旧游正及梅花发，一曲谁堪入楚歌。	1
十七。二鼓回縣。	0
短衣自猎南山虎，正好渔樵不乱群。妄以宿嫌诛醉尉，令人翻恨李将军。	1
无赖杨花趁暖风，旅中节物与愁逢。一声杜宇啼春怨，知在花梢第几重。	1
南洋海岛观音住，清凉迥出尘寰。迢迢幽邈隔关山。潺潺急溜，无路见慈颜。月照漫漫生瑞彩，风吹浩浩波旋。洪流千里远人间。浪漂云际，凡庶到应难。	1
癸酉，上〈孝宗〉廟樂曰《大倫之樂》。	0
仕將爲道耶，學焉而行之，固爲道也。亦爲利耶，不耕績焉，而資於上，非利而何？故雖孔子其歷聘諸侯者，思以行其道也；有公養之就焉，亦以食其利也。而《記》亦曰“大言入則受大利，小言入則受小利”。夫利與道不啻水火，而聖人之所不廢者，蓋亦權其輕重而已也。一於道焉，則是貧者必擇禄而後養也；一於利焉，則是跖之粟有不必辭也。是故居上位而道不行，萬鍾弗顧也；居下位而道無詘，雖升釜弗恥也。	0
背山见楼影，应合与山齐。座上日已出，城中未鸣鸡。无限燕赵女，吹笙上金梯。风起洛阳东，香过洛阳西。公子长夜醉，不闻子规啼。	1
〈碩羅〉三月休致。〈傅德〉左副都御史。六月遷。丙午，〈阿山〉左副都御史。	0
二十八日丁卯。　早，上御乾清門，聽部院各衙門官員面奏政事。　辰時，上御弘德殿，講官喇沙里﹑葉方藹﹑張玉書進講：禹曰枚卜功臣一節﹑帝曰咨禹惟時有苗弗率一節﹑三旬苗民逆命一節。　巳時，上詣太皇太后宫問安。　本日起居注官色冷﹑葉方藹。	0
汉包六合网英豪，一个冥鸿惜羽毛。世祖功臣三十二，云台何似钓台高。	1
《洪龜父集》二卷。 〈閣〉本依鈔。	0
〈河南〉〈劉氏〉本出〈匈奴〉之族。〈漢高祖〉以宗女妻〈冒頓〉，其俗貴者皆從母姓，因改爲〈劉氏〉。左賢王〈去卑〉裔孫〈庫仁〉，字〈沒根〉，〈後魏〉南部大人﹑凌江將軍。弟〈眷〉，生〈羅辰〉，〈定州〉刺史﹑〈永安敬公〉。其後又居〈遼東〉〈襄平〉，徙〈河南〉。〈羅辰〉五世孫〈環雋〉，字〈仲賢〉，〈北齊〉中書侍郞﹑〈秀容懿公〉。弟〈仕雋〉。	0
〈元祐〉七年，拜尙書右丞，轉左丞。〈蔡京〉帥〈蜀〉，〈燾〉曰：“〈元豐〉侍從，可用者多；惟〈京〉輕險貪愎，不可用。”又與同列議〈夏國〉地界，不能合，遂丐去。〈哲宗〉遣近臣問所以去意，且令密訪人才。〈燾〉曰：“信任不篤，言不見聽，而詢問人才，非臣所敢當也。”使者再至，乃言：“人才可大任者，陛下自知之。但須識別邪正，公天下之善惡，圖任舊人中堅正純厚有人望者，不牽左右好惡之言以移聖意，天下幸甚。”	0
洪桂 以子斌貴，贈榮祿大夫。	0
.齊後往，周怒，赴於齊。	0
七年，〈麓川〉功，封總兵官﹑〈定西伯〉〈蔣貴〉，總督軍務﹑兵部尚書〈王驥〉爲侯伯；右副總兵﹑都督僉事〈劉聚〉爲左都督；左參將﹑都指揮使〈宫聚〉，右參將﹑都指揮僉事〈冉保〉，俱爲都督同知；總督糧餉户部左侍郎〈徐晞〉爲兵部尚書；都察院右僉都御史〈丁璿〉爲本院右副都御史。賜〈貴〉﹑〈驥〉各白金一百兩，綵幣十表裏，鈔萬貫；〈聚〉﹑〈保〉各白金八十兩，綵幣六表裏，鈔五千貫；〈晞〉﹑〈璿〉各白金六十兩，綵幣六表裏，鈔四千貫。以平〈麓川〉叛寇功也。〈雲南〉總兵官﹑都督同知〈沐昂〉爲右都督，賜鈔五千貫，白金八十兩，綵幣八表裏，以給饟不絶，協贊有功也。	0
明《文淵閣書目》卷一○著録「《朱灊山集》一部三册，完全」，乃詩集，至《内閣書目》僅有一册。原本文集﹑詩集皆久已失傳，今存乃大典本。館臣就《永樂大典》裒而集之，「釐為三卷，以還其原目」 （《四庫提要》）。 今按四庫本，所輯無文，疑文集佚於明以前，蓋僅詩集全帙猶傳至明初。	0
正觉山前，双林树下。弄假像真，弄真像假。临风哮吼戴嵩牛，顾影嘶鸣韩干马。	1
壬戌，葬〈孝明皇帝〉于〈顯節陵〉。	0
燧农以前疑传疑，理耶乱耶难尽知。唐虞三代号极治，说着已是令人悲。古来神器付有德，人心天命何容私。使朱与均不豚犬，亦家天下如启时。乾尊坤卑大分定，孰阳为耦阴为奇。南巢牧野可自诿，为民嘘寒濯其痍。后来龙虎战刘李，大氐鹯獭驱秦隋。杯羹分我弗暇顾，肯与儿女同车驰。晋阳宫监计可劫，机阱不管为天窥。橘中老翁虬髯客，冷看世变从旁嗤。当涂典午夜负耳，南北五代昼攫之。螳螂黄雀递相视，谁肯帖耳甘伏雌。日月出矣爝火熄，此殆天意非人为。所嗟患失长乐老，东家淅米西家炊。荣华富贵风雨过，但见金椎控人颐。君侯读书眼如月，坐阅两岸随舟移。诗成索酒浇磊磈，通德裙带红榴垂。	1
块视落星石，杯观彭蠡湖。荒哉秦汉君，抗旌上崎岖。永怀太史公，九江观禹摹。	1
《劄記》有《北闈聞西溟得售》詩。〈查初白〉《冗寄集》， 起癸酉四月，盡十二月。 有《姜西溟至都》詩二首，又有《洞庭秋望圖爲同年姜西溟題》古詩中有句云： 《鮚埼亭集》：“〈崑山〉〈徐尚書〉罷官，猶領《一統志》事，卽家置局，先生從之南歸，時貴之搆〈崑山〉者，亦惡先生。顧〈崑山〉雖退居，其氣力尚健，惓惓爲先生通榜，卒不倦，則亦古人之遺也。	0
“而”下原注：“一有‘學’字。”	0
于時海內漸平，〈太宗〉乃銳意經籍，開文學館以待四方之士。行臺司勳郞中〈杜如晦〉等十有八人爲學士，每更直閣下，降以温顏，與之討論經義，或夜分而罷。	0
此夜彭城月，清光万里寒。河流天地合，山色古今看。桂树香徐吐，金樽漏易残。与君聊一醉，途路失艰难。	1
渭水北有杜郵亭，去咸陽十七里， 守敬按：《國策》，甘羅述武安君之死，去咸陽七里。《史記·甘羅傳》同。然考《白起傳》，出咸陽西門十里，至杜郵。《漢書·司馬遷（卷）〔傳〕》，李奇曰，杜郵，地名，在咸〔陽〕西十里。《史記·太史公自序·索隱》引李奇說同。]慧琳《弘明集·音義》引《春秋後語》，杜郵在咸陽西十里。則為十里至確，足證七為十之誤。疑《注》文本作十，校者見《國策》作七，注七字於旁，後混入正文，合為十七也。《續漢志》，長安有杜郵。《地形志》，石安有杜郵亭。《寰宇記》，（縣）〔亭〕在咸陽縣西南三十八步。《咸陽縣志》，杜郵館在縣東五里。 今名孝里亭， 會貞按：《史記·太 史公自序·索隱》引《三秦記》，杜郵後改為孝里。《文選·潘岳＜西征賦＞》，索杜郵其焉在，云孝里之前號。《注》，杜郵，今謂之孝里。 中有白起祠。 （檜）〔會〕貞按：《史記·白起傳》，死非其罪，秦（之）〔人〕憐之，鄉邑皆祭祀焉。此作祠之由。《元和志》，白起祠在咸陽縣城中。城本杜郵也。 嗟呼！有制勝之功，慚尹﹑商之仁， 會貞按：《白起傳》，起善用兵，所為秦戰勝攻取者七十餘城，南定鄢﹑郢﹑漢中，北禽趙括之軍，雖周﹑召﹑呂望之功不益於此矣。酈氏議其不仁，指長平阬趙卒四十萬事。尹商無考。尹與（趙）〔召〕，商與周，並形近，疑本作周召，傳鈔誤為商尹，而又倒置也。 是地即其伏劍處也。 會貞按：《白起傳》，至杜郵，引劍自剄。酈氏所本。《國策》，甘羅曰，絞而殺之。不同。	0
杏花消息客吟秋，折得归来当酒筹。赏菊持螯添韵事，关心春意闹枝头。	1
大學證文四卷	0
深炷一炉香，孤吟夜正长。山虚风落木，云破月窥房。老骥志千里，越禽思故乡。羁栖两寂寞，坐叹鬓毛霜。	1
积旱忽飞澍，烝民心亦倾。郊云不待族，雨色飞江城。燋稼濯又发，败荷滋更荣。时随雾縠重，乍集柳丝轻。一宿恐鱼飞，数朝徵鹳鸣。毒暑澄为冷，高尘涤还清。乃知阴骘数，制在造化情。及此接欢贺，临风闻颂声。	1
尝闻洪范思能睿，只恐邪思乱性真。能于思处分真妄，便是存心格物人。	1
崇禎十五年春，巡撫山西蔡懋德馳至，會講三立祠，立干城社，以招奇謀異勇之士。渠魁王冕﹑王二冕﹑王一鳳先後作亂，皆討平之。時賊漫散衝突，惟憚黄河。晋地止恃一河，嚴寒冰復合，如履平地。懋德患之，亟上疏曰：“今日之失，正在賊聚而攻，我散而守，是以處處無堅城。請發禁旅，並調正﹑保﹑宣﹑大兵合剿，尚可背關一戰。”不報。而自成已遣别賊渡河陷平陽矣。	0
〈來安〉 州北。〈洪武〉初省，十三年十一月復置。東北有〈五湖山〉，下有〈五湖〉。北有〈石固山〉。又〈來安水〉在東，東南合〈淸流河〉。又東南有〈湯河〉，南入〈滁河〉。東北有〈白塔鎭〉巡檢司。	0
余雖生晚，不及聞其詳矣，而少竊有慕於葵軒張氏之學，嘗論其書。其間有與君往來書尺，深有取於君之篤學質行。至謂其求之遺經，拔乎流俗；謂其剥去華飾，將食其實；謂其白首守道，凛然如霜松雪竹，至死無勌。以葵軒之所予者若是，嗚呼，君之學其亦異乎世俗之學者矣！	0
百年大計教育爲本，興學育人乃我村民之傳統，更爲時代之風尚。我村校園原設村外，年久失修，且學童上學不便，而人口日增，致使校園擁擠爲患。有鑒于此，經村委會反復研究决定，集資遷建校園於村内，此舉順天意，合民心，鄉親父老一呼百應，本鄉游子慷慨解囊，共集得資金壹拾五萬有餘。建校工程自一九九二年農歷五月至一九九四年農曆八月，歷時兩載有餘。校園占地五千五百四十七平方米，校捨有南北兩排，計二十二間，建築面積六百一十一平方米。校園之落成乃我村民重教興學之舉也。柴王村育人有日，昌盛可望，輝耀千秋，理應作文鎸石以誌之。值新校竣工并投入使用之際，特對捐資建校佰圓以上者刻碑留念，仟圓以上者并贈匾致謝，以銘功德，以昭後世云。	0
【文集】《答吕伯恭書》云：四五日一到學中，為諸生誦説，只此一事，猶覺未失故步。	0
苍翠朝来好，风多影不分。吹将千仞水，散作半空云。兰棹那能发，渔歌故使闻。厌看烟火外，白鹭点氤氲。	1
〈張揖〉字〈稚讓〉，〈淸河〉人， 一云〈河間〉人。 〈魏〉〈太和〉中爲博士。 止解《司馬相如傳》一卷。	0
琳宫无俗务，书卷得相亲。树影自知午，棋声不见人。实为萧爽地，暂得自由身。客至谁能接，应知懒是真。冬青干已老，柏树亦萧萧。紫殿岁年远，黄冠早晚朝。井甘邻共汲，食寡腹常枵。永夜看河汉，仙人似见招。	1
游吴兴不浅，真欲跨冥鸿。岂畏海波险，自明禅性空。柁楼瞻北斗，帆索张东风。我欲江南去，音书却易通。	1
《金佗續編》卷二八《吴拯編鄂王事》：「〈王貴〉﹑〈姚政〉與〈兀朮〉戰於〈潁昌府〉，敗之。」	0
欣然有意引陶潜，此意何妨俗士嫌。三百青钱亦希有，速将趁取夜厌厌。	1
於是敕太常議，遂停〈義宗〉之號。	0
何事雁来迟，独步秋园默默。莫恨桂花开尽，有菊花堪惜。回头顾影背斜阳，听西风萧瑟。无限诗情酒思，那早梅知得。	1
两崖刺苍天，寂寞下千尺。山云无尽幽，山径抉危碧。何人结茆庵，蚁附见行迹。磴高时入云，云絮软可擘。想当龙公来，万瀑荡云脉。山晴礀亦静，佳绿在娟柏。攀梯孰云倦，寒意满篸帻。独有上方钟，泠然识閒客。	1
〈七尺渡〉， 縣西三十里。尺亦作“赤”。又西至〈龍泉縣〉之〈武溪隘〉十里，兩縣接境處也。羣山四合，溪流横亘其中，疊石架梁以通行者，有間道達〈石塘〉及〈松陽〉，至爲險要。	0
下舆照涧数星星，一世还如隔世经。不见山东李十二，青山山色只青青。	1
【漢書】律十有二，陽六爲律，陰六爲吕，律以統氣類物。一曰黄鐘，二曰太族，三曰姑洗，四曰蕤賓，五曰夷則，六曰亡射。吕以旅陽宣氣。一曰林鐘，二曰南吕，三曰應鐘，四曰大吕，五曰夾鐘，六曰中吕。有三統之義焉。其傳曰：〈黄帝〉之所作也。〈黄帝〉使〈泠綸〉自〈大夏〉之西，〈昆侖〉之陰，取竹之〈解谷〉生，其竅厚均者，斷兩節間而吹之，以爲黄鐘之宫。制十二筩，以聽鳳之鳴，其雄鳴爲六，雌鳴亦六，比黄鐘之宫，而皆可以生之，是爲律本。至治之世，天地之氣，合以生風。天地之風氣正，十二律定。黄鐘，黄者，中之色，君之服也。鐘者，種也。天之中數五，五爲聲，聲上宫，五聲莫大焉。地之中數六，六爲律，律有形有色，色上黄，五色莫盛焉。故陽氣施種於黄泉，孳萌萬物，爲六氣元也，以黄色名元氣律者，著宫聲也。宫以九唱六，變動不居，周流六虚，始於子，在十一月。 　【周禮注】聲之陰陽各有   合，黄鍾，子之氣也，十一月建焉，而辰在星紀。 大吕，吕，旅也，言陰大，旅助黄鐘宣氣而牙物也。位於丑，在十二月。 　【周禮注】大吕，丑之氣也，十二月建焉，而辰在玄枵。 太族，族，奏也，言陽氣大，奏地而達物也。位於寅，在正月。 　【周禮注】大蔟，寅之氣也，正月建焉，而辰在娵訾。 夾鐘，言陰夾助太族，宣四方之氣而出種物也。位於卯，在二月。 　【周禮注】夾鍾，卯之氣也，二月建焉，而辰在降婁。 姑洗，洗，絜也，言陽氣洗物辜絜之也。位於辰，在三月。 　【周禮注】姑洗，辰之氣也，三月建焉，而辰在大梁。 中吕，言微陰始起未成，著於其中旅助姑洗，宣氣齊物也。位於巳，在四月。 　【周禮注】中吕，巳之氣也，四月建焉，而辰在實沈。 蕤賓，蕤，繼也，賓，導也，言陽始導陰氣，使繼養物也。位於午，在五月。 　【周禮注】蕤賓，午之氣也，五月建焉，而辰在鶉首。 林鐘，林，君也，言陰氣受任，助蕤賓君主種物，使長大楙盛也。位於未，在六月。 　【周禮注】林鍾，未之氣也，六月建焉，而辰在鶉火。 夷則，則，法也，言陽氣正法度，而使陰氣夷當傷之物也。位於申，在七月。 　【周禮注】夷則，申之氣也，七月建焉，而辰在鶉尾。 南宫，南，任也，言陰氣旅助夷則，任成萬物也。位於酉，在八月。 　【周禮注】南吕，酉之氣也，八月建焉，而辰在壽星。 亡射，射，厭也，言陽氣究物，而使陰氣畢剥落之，終而復始，亡厭己也。位於戌，在九月。 　【周禮注】無射，戌之氣也，九月建焉，而辰在大火。 應鐘，言陰氣應亡射，該臧萬物，而雜陽閡種也。位於亥，在十月。 　【周禮注】應鍾，亥之氣也，十月建焉，而辰在析木。辰與建交錯貿處，如表裏然，是其合也。○《疏》云：“辰謂日月所會之次，建謂斗之所建也。” 三統者，   天施地化，人事之紀也。十一月，《乾》之初九，陽氣伏於地下，始著爲一，萬物萌動，鐘於太陰，故黄鐘爲天統。律長九寸，九者所以究極中和，爲萬物元也。《易》曰：“立天之道，曰陰與陽。”六月，《坤》之初六，陰氣受任於太陽，繼養化柔，萬物生長，楙之於未，令種剛彊大，故林鐘爲地統。律長六寸，六者，所以含陽之施，楙之於六合之内，令剛柔有體也。立地之道，曰柔與剛。乾知太始，坤作成物。正月乾之九三，萬物棣通，族出於寅，人奉而成之。仁以養之，養以行之，令事物各得其理。寅，木也，爲仁，其聲商也，爲義，故太族爲人統。律長八寸，象八卦，〈宓戲氏〉之所以順天地，通神明，類萬物之情也。立人之道，曰仁與義；在天成象，在地成形；后以裁成天地之道，輔相天地之宜，以左右民：此三律之謂矣。是爲三統。其於三正也，黄鐘，子爲天正，林鐘，未之衝丑，爲地正。太族，寅爲人正。三正正始，是㠯地正適其始，紐於陽，東北丑位，《易》曰：“東北喪朋，迺終有慶。”答應之道也。及黄鐘爲宫，則太族﹑姑洗﹑林鐘﹑南吕皆以正聲應，無有忽微，不復與它律爲役者，同心一統之義也。非黄鐘而它律雖當其月自宫者，則其和應之律，有空積忽微，不得其正，此黄鐘至尊，亡與竝也。《易》曰：“參天兩地而倚數。”天之數始於一，終於二十有五，其義紀之以三，故置一得三，又二十五分之六，凡二十五置，終天之數，得八十一。以天地五位之合，終於十者乘之，爲八百一十分，應歷一統千五百三十九歲之章數，黄鐘   之實也。繇此之義，起十二律之周徑。地之數，始於二，終於三十，其義紀之以兩，故置一得二，凡三十置，終地之數，得六十，以地中數六乘之，爲三百六十分，當期之日，林鐘之實。人者，繼天順地，序氣成物，統八卦，調八風，理八政，正八節，諧八音，舞八佾，監八方，被八荒，以終天地之功，故八八六十四，其義極天地之變，以天地五位之合終於十者乘之，爲六百四十分，應六十四卦，太族之實也。《書》曰：“天功人其代之。”天兼地，人則天，故以五位之合乘焉。唯天爲大，唯〈堯〉則之之象也。地以中數乘者，陰道理内，在中餽之象也。三統相通，故黄鐘﹑林鐘﹑太族，律長皆全寸，而亡餘分也。天之中數五，地之中數六，而二者爲合，六爲虚，五爲聲，周流於六虚，虚者爻律夫陰陽，登降運行，列爲十二，而律吕和矣。 　【史記】律數：九九八十一，以爲宫。三分去一，五十四以爲徵。三分益一，七十二以爲商。三分去一，四十八以爲羽。三分益一，六十四以爲角。黄鍾，長八寸七分一，宫。大吕，長七寸五分三分一。太簇，長七寸七分二，角。夾鍾，長六寸一分三分一。姑洗，長六寸七分四，羽。仲吕，長五寸九分三分二。蕤賓，長五寸六分三分一。林鍾，長五寸七分四，角。夷則，長五寸四分三分二，商。南吕，長四寸七分八，徵。無射，長四寸四分三分二。應鍾，長四寸二分三分二，羽。○〈蔡氏〉《律吕新書》改正云：“黄鍾八寸十分一，大吕七寸五分三分二强四百󲳴󲳴五，太簇七寸十分二，夾鍾六寸七分三分一强一百九十八，姑洗六寸十分四，仲吕五寸九寸三分二强五百八十二，蕤賓五寸六分三分二强四百八十六，林鍾五寸十分四，夷則五寸󲳴󲳴三分二弱二百一十六，南吕四寸十分八，無射四寸四分三分   二强六百󲳴󲳴二，應鍾四寸二分三分二。　【周禮注】黄鍾長九寸，其實一籥。大吕長八寸二百四十三分寸之一百四，大蔟長八寸，夾鍾長七寸二千一百八十七分寸之千七十五，姑洗長七寸九分寸之一，中吕長六寸萬九千六百八十三分寸之萬二千九百七十四，蕤賓長六寸八十一分寸之二十六，林鍾長六寸，夷則長五寸七百二十七分寸之四百五十一，南吕長五寸三分寸之一，無射長四寸六千五百六十一分寸之六千五百二十四，應鍾長四寸二十七分寸之二十。 太極元氣，函三爲一。極，中也；元，始也。行於十二辰，始動於子，參之於丑得三，又參之於寅得九，又參之於卯得二十七，又參之於辰得八十一，又參之於巳得二百四十三，又參之於午得七百二十九，又參之於未得二千一百八十七，又參之於申得六千五百六十一，又參之於酉得萬九千六百八十三，又參之於戌得五萬九千四十九，又參之於亥得十七萬七千一百四十七，此陰陽合德，氣鐘於子，化生萬物者也。 　【史記】生鍾分，子一分，丑三分二，寅九分八，卯二十七分十六，辰八十一分六十四，巳二百四十三分一百二十八，午七百二十九分五百一十二，未二千一百八十七分一千二十四，申六千五百六十一分四千九十六，酉一萬九千六百八十三分八千一百九十二，戌五萬九千四十九分三萬二千七百六十八，亥十七萬七千一百四十七分六萬五千五百三十六。 故孳萌於子，紐牙於丑，引達於寅，冒茆於卯，振美於辰，已盛於巳，咢布於午，昧薆於未，申堅於申，留執於酉，畢入於戌，該閡於亥，出甲於甲，奮軋於乙，明炳於丙，大盛於丁，豐楙於戊，理紀於己，斂更於庚，悉新於辛，懷任於壬，陳揆於癸。故陰陽之施化，萬物之終始，旣類旅於律吕，又經   歷於日辰，而變化之情可見矣。玉衡杓建，天之綱也；日月初纏，星之紀也。綱紀之交，以原始造設，合樂用焉。律吕唱和，以育生成化，歌奏用焉。指顧取象，然後陰陽萬物，靡不條鬯該成。故以成之數，忖該之積，如法爲一寸，則黄鐘之長也；參分損一，下生林鐘；參分林鐘益一，上生太族；參分太族損一，下生南吕；參分南吕益一，上生姑洗；參分姑洗損一，下生應鐘；參分應鐘益一，上生蕤賓；參分蕤賓損一，下生大吕；參分大吕益一，上生夷則；參分夷則損一，下生夾鐘；參分夾鐘益一，上生亡射；參分亡射損一，下生中吕。陰陽相生，自黄鐘始，而左旋，八八爲伍。 　【周禮注】其相生，則以陰陽六體爲之。黄鍾初九也，下生林鍾之初六，林鍾又上生大蔟之九二，大蔟又上生南吕之六二，南吕又上生姑洗之九三，姑洗又下生應鍾之六三，應鍾又上生蕤賓之九四，蕤賓又上生大吕之六四，大吕又下生夷則之九五，夷則又上生夾鍾之六五，夾鍾又下生無射之上九，無射又上生中吕之上六。同位者象夫婦，異位者象子母，所謂律取妻，而吕生子也。下生者，三分去一。上生者，三分益一。五下六上，乃一終矣。	0
长空万里琉璃滑，冰轮碾上黄金阙。清光烁尽满天星，桂枝摇落蟾蜍活。故园此夕尽翘首，望杀阴精眼沥血。乌鹊绕树飞且鸣，世间昼夜无分别。诗人兀坐冰壶中，清气萧萧透毛骨。玉箫何处招凤凰，更抱琵琶对风拨。可人来赴今秋期，共举霞觞酌明月。醉边且尽今宵欢，后会相望隔闽越。	1
罢郡来清颍，微官忆宛丘。颓垣那可住，隐几若将休。复起民欣愿，全归天不留。世间反覆手，有德竟无忧。	1
一百七十七日七六六二	0
五陵游侠少年子，春风日日长安市。锦鞯鹤辔青骅骝，蛇弓羽箭千金裘。寻花折柳章台路，围红叠翠誇豪富。归来醉卧流苏帏，醉中犹记朝云词。青楼只道春光好，兰窗雨打梨花老。江头浪白烟如织，行舟一去无消息。去年有书在洛中，今年书到上临邛。兰缸昨夜生金粟，今日长安问龟卜。出门不识东与西，游丝落絮随风迷。	1
昌案：漢書蘇建傳附子武傳：「臣事君，猶子事父也。」故古者皆以君父臣子連言。	0
八月乙酉朔，次〈王忽察都〉之地。丙戌，皇太子入見。是日，宴皇太子及諸王﹑大臣于行殿。庚寅，帝暴崩，年三十。葬〈起輦谷〉，從諸陵。是月己亥，皇太子復卽皇帝位。十二月乙巳，知樞密院事臣〈也不倫〉等議請上尊諡曰〈翼獻景孝皇帝〉，廟號〈明宗〉。三年三月壬申，祔于太廟。	0
《質亡集小序》：“張嘉玲佩蔥（吴江）：佩蔥躬行刻苦，鋭然以聖賢爲必可至。取師友必真君子，如張考夫﹑淩渝安﹑何商隱﹑沈石長﹑巢端明﹑王曉葊，皆正志篤學，待之極盡其誠。處弟姪宗黨以恩義勝，破其貲産，至死無以歛葬，不惜也。居喪毁哀由中，三年不露齒，不入閨房。妻以勞瘵死，里人非笑之，以爲執禮所致，俗之惡薄如此。然即其非笑，可以見佩蔥之賢矣。佩蔥年少負儁才，譽望日起，宗黨交游，皆以富貴期之。忽謝棄一切，問道於吾友張考夫先生，篤志聖賢之學。刻苦敦行，踐履純粹。而讀書極精細，不肯放過絲粟。與考夫問難最多。遠近學者，嘆爲不可及。自謂其學無一不得之考夫，請受拜至再四，考夫閉閣不受。余問之，考夫曰：‘此吾畏友也，豈敢倨乎！且吾惡夫今之講學者以師爲招，因以爲利也。又何學之有！吾與佩蔥一救正之，不亦善乎？’卒不受。佩蔥執弟子禮益恭。甲寅，年三十五，與考夫相繼病卒。嗚呼！道之興廢命也，佩蔥適當之。顔氏之子，豈以短命無書傳，有歉於孔門首配哉？	0
沧江晚来雨，恍若银河倾。千山拥暝色，万竹飘寒声。篷窗有迁客，凄然百感生。	1
按：《隋唐志》皆不載，書佚已久，〈馬國翰〉有《景子》輯佚一卷。	0
瓜步洲前水最深，几人恃此纵荒淫。谁云天意分南北，自是人无混一心。	1
《小司寇之職》：「以八辟麗邦灋，附刑罰。一曰議親之辟，二曰議故之辟，三曰議賢之辟，四曰議能之辟，五曰議功之辟，六曰議貴之辟，七曰議勤之辟，八曰議賓之辟。」	0
壮尔尽忠力，耆年保素心。东门脱圭组，南国傲云林。水石排清景，檐楹入翠阴。杂花春瑩酒，脆叶夜惊禽。竹月歌攲枕，松风一解襟。体清尘累去，天得道腴深。坐有三公适，中无一芥侵。大恩嗟未报，何日奉觞琴。	1
魏茘彤王又樸	0
彤云万里雪漫漫，门外花飞玉树寒。欲上层台寻故约，问君何事学袁安。	1
春风满庭除，琴瑟亦静好。瓮中有欢伯，相祝以偕老。	1
〈車師〉後王叛，殺部司馬。	0
精巖〈萬〉本同，《庫》本作“讀書巖”。按《水經》《河水注》作“讀書巖”，《太平御覽》卷五五引《州圖經》曰〈唐術窟〉“内有物，若似今書卷，因謂之〈精巖〉。”	0
案《漢書》《武紀》及《南粤傳》，並作〈南武帝〉。南下脫粤字，《武紀》《補注》引〈全祖望〉有說。	0
排空淹浊浪，四望失田畴。国似依龙子，人疑住蜃楼。歌风遗迹没，逐鹿莽烟收。今古战场地，漂沦劫未休。几夜怜淫雨，河流益渺漫。鱼龙游第宅，舟楫出林峦。禾黍平畴尽，人烟野戍寒。差便征客艇，天上坐同看。	1
象胥周谕说，輶使汉方言。官失才难就，时穷学愈尊。崚嶒怜岁月，辛苦拄乾坤。老病沧江去，相期答圣恩。	1
《鄭孝胥日記》四月一日：“作陳雨生八十壽詩寄南京紅土橋。”四月二十日：“過鑑泉，晤伯嚴﹑衡甫。伯嚴言，得陳雨生書，催作壽詩，且求如余所書紙式尺寸，以便合裝一軸。”	0
冉冉流尘满绮罗，应门庭燎近如何。地寒不履金莲迹，天远难聆玉树歌。星灭烛笼绯焰射，日斜香篆绿烟多。红颜未及荷花色，菡萏常沾太液波。	1
〈汾水〉又逕〈絳縣故城〉北，《竹書紀年》：〈梁武王〉二十五年，〈絳中〉地𡍩，西絶于〈汾〉，〈汾水〉西逕〈虒祁宫〉北，横水有故梁，截〈汾水〉中，凡有三十柱，柱徑五尺，裁與水平，蓋〈晉平公〉之故梁也。物在水，故能持久而不敗也。又西逕〈魏〉〈正平郡〉南，故〈東雍州治〉。〈太和〉中，皇都徙〈洛〉，罷州立郡矣。又西逕〈王澤〉，〈澮水〉入焉。	0
屋头鹊喜报佳音，雁足书来抵万金。一箸庖珍真念我，朝来食炙有牛心。	1
旧游在否。零落双红袖。水阁疏廊仍种柳。柳是十年前有。一枝枝舻横塘。一声声笛邻墙。一点点蘋秋意，一丝丝蓼斜阳。	1
【〈武陵〉〈漢壽縣〉】《吴志》，太常〈潘濬〉，生〈祕〉，僕射。 案《吴志》，〈濬〉生〈翥〉。又《吴志》，〈翥〉字〈文龍〉，拜騎都尉。僕   射非〈孫吴〉之官，〈祕〉亦不見於史，蓋有脱誤。 〈唐〉祕書監〈肅仁〉，〈江夏〉人，自云〈濬〉之後。	0
劉懷偉捐錢乙千五百文。	0
过从逾廿载，心迹耐相亲。夕照辰阳渚，秋风白下尘。华夷深自辨，贫病久为邻。著述存遗稿，欣看付后人。	1
〈中宗〉卽位，侍中〈敬暉〉等以〈唐室〉中興，〈武氏〉諸王宜削其王爵，乃率羣官上表曰：	0
参天杨柳手亲栽，一院西风户牖开。落日尚馀三四尺，山平水远看秋来。	1
谁将玉笛按凉州，吹彻春风不下楼。若道声声都是恨，不知消得几多愁。	1
瓶花供，佛手与频婆。国色虽将心领略，清香更许手摩挲，佳境不能多。	1
画扇香微远，宫螺意自浓。杏园憔悴五更风。不道六朝琼树卷春空。蝶近花疑笑，犀灵月易通。襄王云雨梦魂中。曾见芙蓉裙衩几多红。	1
幸无风雨近重阳，折取萧萧满把黄。酒面浮英爱芬馥，银觥须引十分强。	1
兵燹馀生梦未安，愁怀无限上眉端。科名徵逐终归幻，诗酒遨游强自宽。书味浑忘成枘凿，人情翻覆似波澜。曩时经史堆高阁，静对寒灯独慨叹。	1
孤馆萧条日，严霜酷烈时。乡关凭梦寐，潦倒剩须眉。事业愁中酒，文章醉后诗。百年如过隙，宁不感羁迟。	1
上鈐「〈樹鏞〉審定」﹑「〈松江〉〈沈樹鏞〉〈鄭齋〉收藏印」﹑「〈均初〉手校」﹑「〈伯寅〉手校」﹑「〈吴〉〈潘祖蔭〉審定金石書籍印記」諸印記。	0
读书慈母侧，千卷绕庭帏。山浅难逃世，林幽且掩扉。燕衔花蕊重，蝉饮露华微。萧散长无事，天留此布衣。	1
又《唐詩紀事》云：「憲宗時，爲太子通事舍人，投匭言吐突承璀冤狀。孔戣知匭事，表其姦，逐爲峽州司倉參軍。始戣見其副章，詰責不受。涉乃行賂，詣光順門通之，故戣極言涉奸陰欺天，請加顯戮。」《舊唐書》卷一五四《孔巢父傳》：子戣，「……（元和）六年（八一一）十月，内官劉希光受將軍孫璹賂二十萬貫以求方鎮，事敗，賜希光死。時吐突承璀以出軍無功，諫官論列，坐希光事出爲淮南監軍。試太子通事舍人李涉知上待承璀意未衰，欲投匭上疏，論承璀有功，希光無事，久委心腹，不宜遽棄。戣爲匭使，得涉副章，不受，面詰責之。涉乃進疏於光順門，戣極論其與中官交結，言甚激切，詔貶涉爲陝（按應作峽）州司倉。」又《册府元龜》卷一五三帝王部：「（元和）六年閏十二月戊申，貶試太子通事舍人李涉硤州司倉參軍。涉微有詞藝，而性狂險，宰臣惡其爲人，久不得用。涉嘗窺隙求進，屬殺劉守光，黜吐突承璀，二人皆以久居權任，莫敢竊議，帝斷而不疑，時稱聖明。涉承釁謀結中要，將投匭奏疏，稱二人既榮寵之，任以腹心，不當疏斥，而加刑戮。知匭使﹑諫議大夫孔戣見其副章，詰而不受，涉遂進於光順門，故爲戣所論奏而貶焉。」其以罪謫夷陵之詳情具此。據《新唐書》卷四九上《百官志》上：右春坊，「（太子）通事舍人八人，正七品下。掌導宫臣辭見，承令勞問。」又同書卷四九下《百官志》下，中州有司倉參軍事一人，正八品下。同書卷四○《地理志》四：「峽州夷陵郡，中。」	0
金马门中待诏人，白头方朔老词臣。君应万里为霖雨，洒遍天涯总是春。	1
丙午，〈遼〉主如〈南京〉。	0
是月，上大行皇帝尊諡曰〈貞皇帝〉，廟號〈光宗〉。 【考異】《明史》《本紀》，十月上諡號，無日，《史稿》系之九月己丑，《三編》則統系于〈天啓〉元年九月《葬廢陵目》中。按是年九月上〈神宗〉尊諡，疑〈光宗〉在後，今據《明史》系之十月下，不書日。	0
（羅雲﹑辛村﹑雙昌﹑󲳴村﹑西梁﹑盧村﹑元上﹑中焉﹑東焉﹑孔莊﹑󲳴侯﹑東梁﹑黄村﹑許村﹑下張端﹑峪里﹑畢家莊﹑水南﹑陳村﹑回鑾﹑本村善信人芳名略）	0
夷山宝刹自唐家，石塔横空半欲斜。神鹿听经翻贝叶，毒龙喷水出昙华。咒师碧眼浑如鹄，老衲弓身曲似虾。知我登堂来问法，呼童先点赵州茶。	1
〈師古〉曰：“惽謂不了，言惑於此事也。惽音昬。一曰，惽，古閔字，憂病也。”	0
荆门树色雪初乾，客舍年华腊又残。衰朽每蒙明主念，旅栖多赖故人安。篝痕凝翠香煤暖，窗影摇红蜡炬寒。自喜明年春信早，莺花泽国趁归鞍。	1
愁红怨粉各依依，树下偏多树上稀。总为春光争艳冶，却教夜雨妒芳菲。数枝浸水鱼吹去，几片萦林蝶趁飞。莫怪东风成薄倖，犹能收拾点人衣。	1
小吏红尘耻折腰，王乔葛令待相招。偶看海外谈天竺，自笑莱无甑尚饶。	1
编篱成小圃，砌石作屏围。架压龙珠果，阶翻凤尾葵。雨馀花态媚，日暖蝶魂迷。满眼皆生意，幽栖愿不违。	1
《國清百録》	0
黄阁今姚宋，青宫旧绮园。绣絺归里社，冠盖画都门。善训怀师席，深仁寄寿尊。所期河润溥，馀福被元元。	1
三月，賑飢。	0
日日孤村对落晖，瘴烟深处忍分离。追攀重见蔡明远，赎罪难逢郭子仪。南渡可忧鸢共堕，北辕应喜雁相随。马蹄惯踏关山路，他日重来更送谁。瘦筇羸马一貂裘，江浙湖湘得纵游。万里远劳君伴送，隔年应笑我淹留。默祈衡岳云开岭，夜入浯溪月满舟。北阙旧交如问讯，为言白尽老人头。	1
御製竹鑪圖詠四卷附録一卷 乾隆壬寅刊本	0
《世語》曰：〈琰〉兄孫〈諒〉，字〈士文〉，以簡素稱，仕〈晉〉爲尙書大鴻臚。〈荀綽〉《冀州記》云〈諒〉卽〈琰〉之孫也。	0
魏志袁紹魏郡太守粟舉：《三國志》《魏書》卷一四《董昭傳》：「會〈魏郡〉太守〈栗攀〉爲兵所害，〈紹〉以〈昭〉領〈魏郡〉太守。」同書卷六《袁紹傳》〈裴松之〉注引《英雄記》：「〈魏郡〉兵反，與〈黑山〉賊〈于毒〉共覆〈鄴城〉，遂殺太守〈栗成〉。」均作「〈栗〉」，不作「〈粟〉」，知作「〈粟舉〉」乃〈林寶〉誤記。	0
三年夏五月癸亥，北征〈庫莫奚〉，大破之。六月，〈乞伏國仁〉死，其弟〈乾歸〉立，私署〈河南王〉。	0
辛酉，御史臺臣請立〈燕王〉爲皇太子。帝曰：“朕子尙幼，非〈裕宗〉爲〈燕王〉時比，俟〈雅克特穆爾〉至，共議之。”	0
红花白花照水，高树低树排云。征客不知路远，追陪万壑齐春。	1
春风何事远相催，路尽天涯始却回。万里无人空楚水，孤帆送客到鱼台。	1
丹山一凤双雏生，十分羽翼三分成。未能飞奋先能鸣，才鸣不作凡鸟声。羽毛安得相混并，鹏霄九万当冥冥。箫韶九奏仪王庭，光华舜旦魁群经。	1
楓樹山房詩一卷 惠兆王撰　名家詩詞叢抄本　善目	0
秋色里，月明中。红旌翠节下蓬宫。蟠桃已结瑶池露，桂子初开玉殿风。	1
〈淳化〉三年九月，〈京兆府〉大雪殺苗稼。四年二月，〈商州〉大雪，民多凍死。	0
縣理〈漢〉〈夷安縣城〉之東南外城，即〈夷安城〉也。《史記》曰：“〈晏嬰〉，〈齊〉之〈萊〉〈夷維〉人也。”〈漢〉以爲〈夷安縣〉，屬〈高密國〉，故城在縣西南四十里。〈隱公〉二年，“〈紀子帛〉﹑〈莒子〉盟于〈密〉”。注曰：“〈密〉，〈莒〉邑也。”〈漢〉以爲〈高密縣〉。	0
数间低矮屋，不可以抬头。嫌市尘埃浊，寻山泉石幽。门松霜干古，窗竹露竿脩。办此一廛了，从今何所求。	1
徘徊日暮早还辕，病里寒衾梦九阍。每为故君哀蜀魄，忽传仙尉殉吴门。西园翰墨皆泡影，南国蘼芜有泪痕。悟彻彭殇更何憾，只凭幽郁动乾坤。	1
流言不可信，三至犹疑之。啧啧似巳真，镇情强自持。一开尚宝书，泪出如漏卮。少别昔寤叹，奈何长相思。	1
水作澄蓝可染衣，坐来巾屦湿烟霏。魶鱼时迸九泉出，鼯鼠暝缘千仞飞。鬼谷洞前春药遍，法师岩畔古藤围。故山不是白云念，长揖人间竟不归。	1
水乞青山陪寂寞，青山寂寞要人陪。我亦欲陪山共住，谁能陪我筑山扉？	1
寒藤霜露又经秋，梦入江湖戏白鸥。二十年来行脚地，耆婆天上看河流。	1
及去官，居貧無食。唯有一老牛，其兄子賣之，擬供薪米。劵契已訖，市法應知牛主住在所。〈信〉適從外來，見買牛人，方知其賣也。因吿之曰：“此牛先來有病，小用便發，君不須也。”杖其兄子二十。買牛人嗟異良久，呼〈信〉曰：“〈孟公〉，但見與牛，未必須其力也。”苦請不得，乃罷。買牛者，〈周文帝〉帳下人，〈周文〉深歎異焉。	0
〔高歡說爾朱榮〕	0
他年拂羽云霄上，莫负当年乳哺恩。	1
月映山头秃，云迷路口叉。仰天方索句，一鹤立松丫。	1
片云留。片云流。水远山长客子愁。如何是尽头。一孤洲。一孤舟。憔悴天涯黑敝裘。相思玳瑁楼。	1
今日汉家探使回，蚁叠胡兵来未歇。春风渭水不敢流，总作六军心上血。	1
明年，上將訊〈丹陽〉所領囚，  及南北二百里內獄，詔曰：“獄訟之重，政化所先。太子立年作貳，宜時詳覽，此訊事委以親決。”太子乃於〈玄圃園〉〈宣猷堂〉錄三署囚，原宥各有差。上晚年好遊宴，尙書曹事亦分送太子省視。	0
版筑安城日，神祠与此兴。一州祈景祚，万类仰休徵。蘋藻采无乏，精灵若有凭。更看云祭处，朝夕酒如渑。	1
扑尽征衫气。小夷犹、尊罍杖履，踏开花事。邂逅山翁行乐处，何似乌衣旧里。叹芳草、舞台歌地。百岁光阴如梦断，算古今、兴废都如此。何用洒，儿曹泪。江南自有渔樵队。想家山、猿愁鹤怨，问人归未。寄语寒梅休放尽，留取三花两蕊。待老子、领些春意。皎皎风流心自许，尽何妨、瘦影横斜水。烦翠羽，伴醒醉。	1
鼓角声中漏未终，衣寒官烛屡销红。百年海岳回元气，一代文章有古风。仙掌露漙金沆瀣，觚棱雪散玉玲珑。祗惭白首河汾客，得与群贤此会同。	1
今朝溪女留鲜鲫，洒扫茅檐旋置樽。养老不须烦祝鲠，从来楚俗惯鱼飧。酒兴森然不可回，重阳未到菊先开。一双鱍剌明吾眼，催唤厨人斫鲙来。	1
〔二三三八〕上諭據〔本卷，二三三七〕穆彰阿等摺諭劉韻珂	0
七月戊戌，翰林學士〈歐陽修〉等上所修《唐書》二百五十卷。九月丁亥，〈歐陽修〉兼侍讀學士﹑起居舍人知制誥。十一月辛丑，〈歐陽修〉爲樞密副使。	0
十年不到白龙潭，延庆名僧始一参。石鼎未烹阳羡茗，金盘先献洞庭柑。檐前暮雨沾天棘，席外春风动石楠。明日又从江上别，九峰惆怅隔晴岚。	1
〈恪〉好讀《周易》，每日堅坐。或問之曰：“先生之學，以何爲本？”〈恪〉曰：“以敬爲本。”所著有《水雲集》若干卷。其從之學者多有所成，〈佛家奴〉爲太尉，〈完者不花〉僉樞密院事，皆有賢名。	0
劉基占雲之異	0
桂江南渡无杨柳，见此令人眼暂明。应学郡中贤太守，依依相向许多情。	1
【〈吳興〉〈武康縣〉】〈漢〉光禄勳﹑〈海昏侯〉〈沈戎〉，後居〈會稽〉〈烏程〉。〈吳〉分〈烏程〉爲〈吳興郡〉。孫〈景〉，見《後漢書》。〈晉〉〈沈充〉﹑〈宋〉〈沈慶之〉﹑〈梁〉〈沈約〉，並〈景〉後也。〈景〉生〈彦〉，〈彦〉生〈晃〉﹑〈規〉。〈晃〉孫〈謙〉，〈謙〉生〈勉〉。	0
〈吳越〉內都監〈程昭悅〉，多聚賓客，畜兵器， 畜，讀曰蓄。 與術士遊。〈吳越王〉〈弘佐〉欲誅之，謂〈水丘昭券〉曰：“汝今夕帥甲士千人圍〈昭悅〉第。” 帥，讀曰率。 〈昭券〉曰：“〈昭悅〉，家臣也，有罪當顯戮，不宜夜興兵。”〈弘佐〉曰：“善！”命內牙指揮使〈諸溫〉 〈諸〉，姓；〈溫〉，名。《漢書》《地理志》，〈琅邪郡〉有〈諸縣〉，蓋以邑爲氏也。 伺〈昭悅〉歸第，執送東府。 伺，相吏翻。 己卯，斬之。釋〈錢仁俊〉之囚。 〈錢仁俊〉之囚見上卷〈開運〉二年。	0
青　“青”當作“責”。	0
老木拔云苍翠起，新篁挟雨枝叶美。下有数峰莓苔寒，先生俯仰一笑喜。乘兴把书坐秋风，超然吐论飞长虹。客星忽去璧月上，陶陶醉卧玻璃中。	1
〈太和〉五年	0
曾辞南郭禄，独剪北山莱。数招云外客，笑弄掌中杯。竹松自苞茂，兰桂日滋培。忘机不知老，鸥鸟莫相猜。	1
昔去江湖乡，来与松桂接。圭角老龙脊，锋棱秋剑铗。历乱枯苔点，交横败莎叶。会使成都人，更取神蓍揲。	1
荣辱空中响，迷真逐妄想。观其所由来，尽属虚捞攘。	1
蘇舜欽，《隆平集》卷六﹑《東都事略》卷一一五有傳，事具歐陽修《湖州長史蘇君墓誌銘》（《歐陽修全集》卷三十，下簡稱《蘇君墓誌銘》）。沈文倬有《蘇舜欽年譜》（《蘇舜欽資料彙編》附，下簡稱沈譜）﹑傅平驤﹑胡問陶亦編《蘇舜欽年譜》（《蘇舜欽集編年校注》附，下簡稱傅譜），可參。	0
犬吠月如昼，马鸣人渡桥。更无诗与酒，虚度可怜宵。	1
长醉无醒日，有似云冥迷。正赖无心公，烂倒同如泥。云醉两相忘，浑浑抱天倪。世上不饮者，不能与物齐。只可自怡悦，勿谕刘伶妻。	1
〈蔡確〉既責，左諫議大夫〈梁燾〉﹑右司諫〈吴安詩〉  ﹑右正言〈劉安世〉以爲責輕，御史中丞〈傅堯俞〉﹑侍御史〈朱光庭〉相繼論列。〈安世〉言：“臣竊聞朝廷以〈蔡確〉爲光禄卿﹑分司〈南京〉者。臣按〈確〉嘗位宰相，輔政無狀，弟〈碩〉贓污，罪惡貫盈，〈確〉本同居，衆謂預聞其事。陛下既不窮治；又貸〈碩〉死，仍免決配  ，惟令編管，〈確〉以失教爲名，止從薄責，朝廷之恩，亦已極矣。而〈確〉不知圖報，猶怨望作爲詩什，輒敢謗訕，罪狀顯著，法所不赦。陛下以天地父母之德，不忍加誅，俾全要領，已出再生之賜。謂宜投諸四裔，以禦魑魅，而尚玷卿列，仍居善地，中外之論，皆謂失刑。臣聞賞罰者人君之大柄  ，祖宗所以公天下而立之，聖子神孫亦必以至公守之，不可失也。伏惟太皇太后陛下保佑聖躬，恩德隆厚，而〈確〉恃逆不道，妄有詆斥，人神之所共怒，覆載之所不容。今來責命太輕，未厭輿議，非惟失祖宗之意，亦恐傷陛下孝治之風。伏望聖慈更加詳慮，早行竄殛，以慰人望。”	0
全家领项付吴钩，香骨当年谁共收。鼎镬九泉留景进，旌幢千骑忆同州。唐人铁券惊何语，蜀国壶浆笑旧游。古柏参天僧社冷，暮烟风雨使人愁。	1
〈雍正〉元年，師討〈靑海〉，撫遠大將軍〈年羹堯〉請以〈鍾琪〉參贊軍事。〈鍾琪〉將六千人出〈歸德堡〉，撫定〈上寺〉〈東策卜〉﹑〈下寺〉〈東策卜〉諸〈番部〉。〈南川〉塞外〈郭密〉九部屢盜邊，而〈呈庫〉﹑〈活爾賈〉二部尤橫。〈鍾琪〉移師深入擣其巢，盡平之。二年，授奮威將軍，趣進兵。〈郭隆寺〉喇嘛應〈羅卜藏丹津〉爲亂，〈鍾琪〉會諸軍合擊，殲其衆，燬寺，擒戮其渠〈達克瑪胡土克圖〉。〈羅卜藏丹津〉居〈額穆納布隆吉爾〉，其大酋〈阿爾布坦溫布〉﹑〈吹拉克諾木齊〉分屯諸隘，〈鍾琪〉與諸將分道入。〈鍾琪〉及侍衞〈達鼐〉出南路，總兵〈武正安〉出北路，〈黃喜林〉﹑〈宋可進〉出中路，副將〈王嵩〉﹑〈紀成斌〉搜山。師進至〈哈喇烏蘇〉，方黎明，〈番〉衆未起，卽縱擊，斬千餘人，〈番〉衆驚走，逐之，一晝夜至〈伊克喀爾吉〉，獲〈阿爾布坦溫布〉。復進次〈席爾哈羅色〉，遣兵攻〈噶斯〉；復進次〈布爾哈屯〉，薄〈額穆納布隆吉爾〉，〈羅卜藏丹津〉西竄，〈鍾琪〉逐之，一晝夜馳三百里。其酋〈彭錯〉等來降，〈鍾琪〉令守備〈劉廷言〉監以前驅，〈鍾琪〉繼其後。其酋〈吹因〉來降，言〈羅卜藏丹津〉所在距師百五六十里。〈鍾琪〉令暫休，薄暮復進，黎明至其地。〈羅卜藏丹津〉之衆方散就水草，卽縱擊，大破之，擒諸台吉，並〈羅卜藏丹津〉母〈阿爾泰哈屯〉及女弟〈阿寶〉，〈羅卜藏丹津〉易婦人服以遁。〈廷言〉等亦得〈吹拉克諾木齊〉等。〈鍾琪〉復進至〈桑駝海〉，不見虜乃還。出師十五日，斬八萬餘級。大酋助〈羅卜藏丹津〉爲亂者皆就擒。〈靑海〉平，上授〈鍾琪〉三等公，賜黃帶。	0
【韋】嘉慶十九年刻本，光緒二十二年上海璣衡堂石印測海山房中西算學叢刻初編本，清嘉慶咸豐間刻紀慎齋先生全集本。	0
阿母妊娠曾梦云，道人见云如母存。高天悠悠不可闻，虎豹守关深九门。丹青楼馆云中起，翠幕银屏按云气。缥缈时闻子晋笙，蹉跎日集王乔履。蟠桃千年花又开，云中不见阿母回。丁令白鹤有再至，汉宫青鸟无复来。但愿无风亦无雨，桃花开遍梦云处。花气腾空结紫云，拔宅乘云上升去。	1
白日下悲泉，瑟瑟寒风鸣。群芳悴中野，岂不怀孤英。冥运有兴没，主者亦何情。朅来南荣趎，还当抱此生。	1
三﹑瞿室𩜁伽山	0
臨刑，至朝堂，〈宇文忻〉見〈高熲〉，向之叩頭求哀。〈昉〉勃然謂〈忻〉曰：“事形如此，何叩頭之有！”於是伏誅，籍沒其家。後數日，上素服臨〈射殿〉，盡取〈昉〉﹑〈忻〉﹑〈士彥〉三家資物置於前，令百僚射取之，以爲鑒誡云。	0
《奇門遁甲啓悟》一卷， 〈朱榮璪〉撰。	0
月在沃洲山上，人归剡县溪边。漠漠黄花覆水，时时白鹭惊船。	1
星斗扪胸溯李袁，岭梅谁问命艰难。彊宫缘被孤星主，合向山中守岁寒。	1
續禮記集説一百卷	0
壬午〈紹興〉三十二年春正月戊辰朔，日有食之。上在〈鎮江〉。己巳，〈金〉人犯〈壽春府〉。壬申，上至〈建康府〉，判府事〈張浚〉迎謁道左，衛士見〈浚〉復用，至以手加額。〈浚〉見上，謝曰：「〈秦檜〉盛時，非陛下保全，無此身矣。」上慘然曰：「〈檜〉爲人既忌且妬。」〈浚〉起於廢絀二十年之後，復當重寄，風采隱然，軍民恃以爲重焉。戊寅，〈張浚〉入對，上問勞甚渥。己卯，詔侍從﹑臺諫各舉可爲監司者一員﹑郡守二員，有不稱職，當坐繆舉之罰。庚辰，言者論：「監司不按吏，望令郡守每半歲各疏屬縣知縣治狀之得失，具申監司，監司覆實，並與屬郡太守治狀以聞。仍下御史臺考核，有不如言，論奏殿罰。庶幾郡邑勉勵，而監司之職不至曠廢。」從之。詔：「郡守年七十之人，令吏部並與自陳宫觀，著爲令。」壬午，〈金〉人寇〈蔡州〉，侍衛馬軍司統制〈趙樽〉率諸軍巷戰，〈金〉人敗乃去。丁亥，給事中〈金安節〉等言：「准尚書省備到白劄子，奉聖旨，令臣等同議聞奏事。臣切惟〈建康〉江山險固，從昔 以爲帝王之都。蓋以南控〈楚〉〈越〉，西連〈巴蜀〉，北接中原，最爲形勝，實東南之要會也。今將圖回經略，指揮號令，固宜駐蹕於此。中原之地，久污腥羶，民思拯援，如在焚溺。比聞大駕進臨〈江表〉，方徯來蘇。至於〈淮〉壖瘡痍之人，甫遂歸業，亦賴聲勢，以幸安堵。一旦聞戎輅還軫，恐乖始望。」先是，殿中侍御史〈吴芾〉言：「大駕宜留〈建康〉，以繫中原之望。」會有陳駐蹕利害者，宰相〈陳康伯〉不能决，上命侍從﹑臺諫同赴都堂集議。〈芾〉謂：「〈建康〉可以控帶〈襄〉〈漢〉，經理〈淮〉甸，若還〈臨安〉，則西北之勢不能相接。」衆不從，遂定回鑾之議。戊子，詔曰：「比者視師〈江〉上，虜騎遁去，〈兩淮〉無警，已委重臣統護諸將，一面經畫進討。今暫還〈臨安〉，重惟〈建康〉形勢之勝，宜令有司增修百官吏舍﹑諸軍營寨，以備往來巡幸。可擇日進發。」	0
同里衣冠近阔疏，同年齿发多衰变。美人宜在玉笋班，隐吏亦随花雨县。有杭一苇逢迎可，每食双鱼甘旨便。顾瞻周道竟何如，善为身谋吾岂愿。清庙笙镛济济陈，碧梧鸾鹄深深见。由来盛事岁月晚，谁到脩途肝胆健。杨花吹水酒摇波，一请加餐再无倦。	1
〈嚴樹森〉三月丁未卒。〈涂宗瀛〉〈廣西〉巡撫。〈慶愛〉護。	0
寂寂寒塘春雨消，梦归银浦夜迢迢。刺桐花下三更月，无意窥人过小桥。	1
鼠迹生尘案，牛羊暮下来。虎啸坐空谷，兔月向窗开。龙隰远青翠，蛇柳近徘徊。马兰方远摘，羊负始春栽。猴栗羞芳果，鸡蹠引清杯。狗其怀物外，猪蠡窅悠哉。	1
鼻祖耳孙同嗜好，买山世世种梅花。直从和靖先生户，割上寒斋处士家。梅花种子无穷尽，和靖何曾占断休。若向鼻端参得透，孤山不必在杭州。	1
郡將招集〈東坡雪堂〉。郡東山壟重複，中有平地，四向皆有小岡環之。〈東坡〉卜居時，是亦有取於風水之説。前守鳩材欲作設廳，已而輟作〈雪堂〉，故稍宏壯。堂東小屋，榜曰〈東坡〉，堂前橋亭曰〈小橋〉，皆後人旁緣命之。對面高坡上，新作小亭曰〈高寒〉，姑取《水調》中語，非當時故實。然此亭正對東岸〈武昌〉數峰，亦登覽不凡處。	0
〈長安〉外城門，東面北頭第一門也。	0
日暖风和春草生，何处不伤情。前朝上巳，昨宵寒食，今日清明。断肠往事何堪说，回首百无凭。斜阳无影，落花无力，飞絮无声。	1
俗状尘容欲养成，犹惭岫幌不吾扃。任慵读律知难入，忍睡看山辄暂醒。兰茁有时应吐秀，茗根无味强通灵。朝霞夕菊全堪饱，肯绐侏儒学岁星。	1
我昔楚江上，钓船时往还。长歌送落日，濯足对青山。鱼游春草里，鸟去白云间。此意孰能解，忘言心自闲。	1
豈容目睹覆車　鈔本作“無容目觀覆車”。	0
倦极得凉意自适，芒席何必殊桃笙。啼鸟一声扇堕地，我睡已足非渠惊。	1
重修濟瀆清源王廟記	0
收拾尘心寄画中。徘徊松径听寒松。惹人情绪过飞鸿。惆怅西风惊叶落，关心征战敛眉峰。怎禁赤火漫天红。	1
长夜漫漫起饭牛，飞鸢跕跕堕炎州。是皆有命无悲感，孰若委心安去留。骏足岂嫌銮辂苦，散才当逭斧斤搜。吾人故有交期在，出处何须终并游。	1
女德无极，维顺是长。昔戒有言，取妇如响。妇焉如斯，姑焉尔赏。何能可倚，何巧可尚。智有一失，才难百当。过由爱隐，善由爱奖。	1
漂泊经故园，系舟款柴扉。破屋他人居，昔邻今或非。父老迎我饮，祝我昼锦衣。我谢父老言，朴拙非所祈。一官走尘土，实迫寒与饥。去乡未几载，颇觉侣俦稀。人事已可嗟，况当白首归。泚泚练塘水，绿杨荫渔矶。有田尚可耕，誓将父老依。	1
〈青州〉〈臨淄縣〉有〈葵丘〉，卽《〔左〕傳》〈連稱〉﹑〈管至父〉所戍處。 《史記》《秦本紀》“〈齊桓公〉會諸侯于〈葵丘〉”《正義》引。按《左傳》〈莊公〉八年“〈齊侯〉使〈連稱〉﹑〈管至父〉戍〈葵丘〉”，此引脱“左”字。	0
〈孝水〉。《山海經》謂〈廆〉 〈音瑰。〉 〈山〉，“〈俞隨之水〉出于其陰，北流注于〈穀水〉。”《水經注》云：“世謂之〈孝水〉，在〈河南城〉西十餘里。故〈潘安仁〉《西征賦》云：‘澡〈孝水〉而濯纓，嘉美名之在茲。’”	0
二仪开幽漠，日月临下土。万物丽高明，此峰正当午。堂堂大圣人，两眼空寰宇。	1
公元二○○一年九月九日	0
〈天聖〉以後，相循而不廢，仍領于沿邊屯田司。而當職之吏，各從其所見，或曰：“有兵將在，〈契丹〉來，云無所事塘。自〈邊吳淀〉西望〈長城口〉，尙百餘里，皆山阜高仰，水不能至，〈契丹〉騎馳突，得此路足矣，塘雖距海，亦無所用。夫以無用之塘，而廢可耕之田，則邊穀貴，自困之道也。不如勿廣，以息民爲根本。”或者則曰：“〈河朔〉幅員二千里，地平夷無險阻。〈契丹〉從西方入，放兵大掠，由東方而歸，我嬰城之不暇，其何以禦之？自〈邊吳淀〉至〈泥姑〉海口，綿亙七州軍，屈曲九百里，深不可以舟行，淺不可以徒涉，雖有勁兵，不能度也。東有所阻，則甲兵之備，可以專力于其西矣。孰謂無益？”論者自是分爲兩歧，而朝廷以〈契丹〉出沒無常，阻固終不可以廢也。	0
以其爻加減率與後爻加減率相減，爲前差。又以後爻率與次後爻率相減，爲後差。二差相減，爲中差。置所在爻幷後爻加減率，半中差以加而半之，十五而一，爲爻末率，因爲   後爻初率。每以本爻初﹑末率相減，爲爻差。十五而一，爲度差。半之，以加減初率， 少象減之，老象加之。 爲定初率。每以度差累加減之， 少象以差減，老象以差加。 各得每度加減定分。迺循積其分，滿百二十爲度，各爲月去黃道數及分。 其四象初爻無初率，上爻無末率，皆倍本爻加減率，十五而一。所得，各以初﹑末率減之，皆互得其率。	0
春卿法座映三台，诏许宁亲拥传回。子舍白云吴苑近，关门紫气日边来。江鱼暖入桃花水，寿酒春分茎露杯。为问老莱当日彩，可能天上赐亲裁。	1
书剑丁年记昔游，中条之麓过蒲州。地形西控三秦远，河势南吞二华秋。晋魏兵争一春梦，汉唐坛祀几荒丘。披图吊古令人慨，不必重登鹳雀楼。	1
良月露浓仙掌润，郁葱佳气充闾。几年重席旧师儒。大椿同未老，灵寿不须扶。江左衣冠登桂籍，蝉联四世谁如。琳宫昨下凤凰书。金闺班趣缀，禁路莫踟蹰。	1
右九解晚芝曲　“曲”字各本並作“田”，據《樂府詩集》一九改。又按《晚芝曲》九解，《宋志》惟收六解，尙漏三解。九解《樂府詩集》一九全載。	0
谁目能穿天命帷，且将后土谜穷推。春秋七十空思索，玄赜犹今恨未窥。	1
旋经义兴境，顿棹石兰渚。震泽为何在，今惟太湖浦。圆经萦五百，盼目眇无睹。高天淼著岸，长津杂如缕。窈窕寻湾埼，迢递望峦屿。惊飙扬飞湍，浮霄漾悬岨。轻禽翔云汉，游鳞憩中浒。暗霭天时阴，峣岧舟航舞。冯河安可徇，静观戒行旅。	1
学道先须有悟由，贼无种，相鼓儱，还如曾斗快龙舟，碧眼胡僧笑不休。虽然旧阁闲田地，物见主，眼卓竖。一度赢来方始休，绿杨影里戴嵩牛。如是安居，如是禁足。知投身于火悉皆成火，似镕像为金莫不□□。	1
雨若不止。洪水必起。	1
至化无私被远方，渔樵谁不似颠狂。得钱沽酒争酬酢，执手高歌入醉乡。	1
徐作梅修，李士琨纂《廣西省北流縣志》，臺北：成文出版社，年（據清光緒六年刊本影印）。	0
何处红楼夜月明。楼上吹笙。楼下弹筝。绮窗珠箔最珑玲。人倚银屏。花映雕棂。容易游仙容易醒。梦窗瑶京。盼断云軿。青衫灯下百愁生。红泪盈盈。绿鬓星星。	1
静院幽花馥，空庭皓月明。春寒夜更好，未有一虫鸣。	1
二十八日乙未，大學士沈一貫題：“頃接新簡湖廣侍郎趙可懷揭帖，内言請補地方司道官員等情。臣惟布按二司官員，下以統領郡縣之事，俾之可達於上，上以宣布撫按官之意，俾之必行於下，比之綱紀樞轄，不可一日缺者也。今趙可懷奉命出撫，首以此官爲請，可見撫臣恃此如左右手之急矣。以此推之，天下之望司道者，其情豈異哉？臣思二十六日吏部題補司道官一本，蒙皇上已點三十三員，發臣票上，而尚未允發。臣惶惶恭俟，以日爲年。伏乞皇上即賜檢下，庶令海内皆知宵旰憂勤德意，而所以消釁孽﹑保治功者不小矣。臣不任懇求之至。”	0
岂有陈王八斗才，纵横老泪伯牙台。归从黑水三千里，梦见白丁五百回。皂帽于人非偶尔，头风愈我亦佳哉。苦瓜甜菜无消息，红豆当央花正开。	1
〔右丞相〕　〈平〉。	0
嫪 〈羅氏〉於平聲複補，應删。	0
流落江南吾小坡，二窗断送卌年过。故知一切谁真妄？奈此回肠荡气何！三过吴门一面悭，眼中犹是旧朱颜。如何入画还相避？背坐拈毫对小鬟。	1
〈紇便部〉，〈彈汗州〉。	0
前车惟伯氏，后乘载阿连。相携青莲界，共开白社筵。黄梅雨初歇，红榴花正妍。净境聊莞尔，妙兴真悠然。偈言溢四方，经卷馀五千。长廊含清风，古潭摇苍天。幅巾既萧散，青鞋亦轻便。登临自晨曦，谈笑穷暮烟。衡宇开卷坐，僧房借榻眠。却忆苏州语，喧静两皆禅。	1
先生師〈潘江〉，摘〈戴碩〉詩九首，錄之《龍眠風雅續集》卷二，茲備具之，以見先生之家學，並示其父之胸臆。《燈下獨酌》云：「揜扉對紅鐙，寒更應初起。拈花當詩籌，此心清如水。皓月漸朦朧，穿窗影又徙。躊躇客何歸？暫歸醉鄉裏。」《素馨》云：《偶興》云：《燈下書懷》云：《兒名世就潛江塾》云： 是首已見，今復錄之，以便覽者。 《渭公弟移居臥龍山房》云：「回首城烟與市囂，居然〈漢〉代隔〈秦〉朝。非關水竹堪爲王，卻被林泉早 見招。雲罩落紅添晚景，雪留殘白助春潮。山居最喜無街鼓，一任沉酣作永宵。」《九日携兒子名世平世入山侍大人飲途中拈韻促和》云：《項王》云：「百戰縱橫〈楚〉〈項王〉，旌旗指處定疆場。何因亭長艤舟待，頓使〈炎劉〉歷祚長。紅粉別來歌一曲，烏騅辭去淚千行。可憐將士歸黃土，誰似〈桓〉〈周〉姓字香？」《虞姬》云：「一自〈塗山〉奉酒杯，君王恩寵逼籹臺。鸞衾暫向行營煖，鳳管何堪半夜哀。淚和〈楚〉歌〈垓下〉咽，心隨雲鬢劍頭灰。玉容去後貞魂杳，餘得名花歲歲開。」《戴氏宗譜》之《霜崖公傳》，有〈戴碩〉絕筆《弔古詩三首》附於後，前小序云：「細雨敲窗，寒風觸戶，感今追昔，伸紙濡毫，爲作弔古詩三首。」〈潘江〉﹑〈方苞〉極賞之，一曰《項王》 一作《項羽》， 一曰《虞姬》，一曰《韓信》。《項王》﹑《虞姬》二首，俱錄《龍眠風雅續集》，而《韓信》一首，惟載《宗譜》中，其云：《桐舊集》載《偶興》﹑《九日攜兒子平世名世侍大人飲途中拈韻促和》二首 卷十九， 《晚晴簃詩匯》載《燈下書懷》一首 卷五十二。	0
【訂譌】《前燕録·裴嶷傳》名昶，非潁。《前燕録·裴嶷傳》：（開）字士先。（又）範父開弟湛，則湛，範叔父也。不當復以名子。	0
村舍江南雪意迟，月边初破两三枝。输他一点先传得，回首千花总后期。春事循环宁有尽，岁华晼晚漫多悲。君诗到眼如图画，写出行人立马时。	1
相知垂十年，未觉往可悔。中閒有逝者，警痛愈相爱。吾侪各老大，岂做儿女态。形骸虽暂隔，至味固不败。精诚远相照，山海了无碍。神京万斛尘，风烈成昼晦。驱车犯埃壒忧子亦以惫。国门行揖别，归听长江礧。岁暮酷怀人，孤吟复谁耐？	1
宣帝太 太：底本﹑康熙姚志作「大」，今據《陳書》等校改。 建五年癸巳夏四月，將軍吳明徹將兵擊齊，取江北數郡。	0
中兴人物起纷纷，应有奇才合致君。仰视孰为真汉相，夜行何识故将军。且骑骏马天边路，莫话高楼日暮云。年少功名方入手，勒移休动北山文。	1
山居尽日无膏沐，侍女牵萝补茅屋。芳草春时深闭门，月明自伴梅花宿。	1
子〈敏〉嗣，位〈新安〉太守，好射雉，未嘗在郡，辭訟者遷於畎焉。後張弩損腰而卒。	0
〈江南〉〈江西〉	0
亭险高登畏力微，放怀堪此养天机。下窥平野遥无际，仰视危檐势欲飞。常日群猿偎槛戏，有时晴霭拂窗归。旌轩暂驻聊凝睇，应笑尘中万事非。	1
纷纷宾客趋骠骑，何事任安太朴疏。却笑君非王太傅，不容朝士不回车。	1
儒學生員石倫撰文	0
急雨张灯夜，匡床伏枕时。食贫宜客少，身病愿春迟。道岂斯文著，才非圣世遗。用心耕凿外，荣辱竟何施。	1
臣聞泗水舊亭，漢初築宫其上，跨臨清泗，起石梁門闕。高祖十二年冬，已擊黥布還，置酒沛宫，悉會故人父老，上爲擊築，興故鄉之感，歌三侯之章，發沛中兒百二十人習歌之。上曰：“吾萬歲後，魂魄猶樂思沛。”故孝惠五年，思高祖之悲樂，以沛宫爲高原廟，教歌僮習吹以相和，常以百二十人爲員。世祖建武五年七月丁丑，幸沛，祠原廟；孝章章和元年南巡狩，遣使者奉祠，著令祠官﹑諸侯王﹑列侯﹑二千石稱漢使者侍祀，歲以爲常。惟原廟實高帝神靈所舍，前世奉祠，蠲潔如此，孝孫承承，紹述先志，有嚴有肅，無荒無斁。竊意故人父老宿相遊從，而高祖念之，至興悲惻；十八侯所與共定天下也，君臣之際，相與之樂，夫豈故人父老之流？高祖之堂，乃不在配饗之列，佚文墜禮，及陛下而後定。追原所自，不忘本起，此豈無待而然哉！	0
一品真王裔，先朝长主孙。华途声烈在，上閤典刑存。闾里群知敬，朝廷愈觉尊。天胡啬之寿，莫返九原魂。	1
劉采 嘉靖戊午科。	0
江东盛才俊，今见会真元。之子富文华，抱负何超全？一战三千士，独步文场先。筮仕入春官，礼乐渐得新。赠子直清诀，夙夜以惟寅。	1
黑鳌穿岭出，喷沫天齐下。空晴无不然，况是雨初罢。急箭插山根，怒雷起石罅。两崖列虎豹，险怪更可讶。想是补天人，馀砾散不化。	1
溽暑百体倦，晓凉正堪眠。飞蚊何营营，绕鬓鸣相煎。拍之不胜多，挥去还复前。世乱有骨肉，逃生幸完全。细微何足较，此意谁当传。	1
晚年尘事少，閒境道情多。汗简知千古，灵龟见一毫。更寻何处乐，休讼此生劳。名利虽然好，谁瞻数仞高。	1
今〈趙擴〉昏孱，受制强臣，比年以來頓違誓約，增屯軍馬，招納叛亡。朕以生靈之故，未欲遽行討伐，姑遣有司移文，復因來使宣諭，而乃不顧道理，愈肆憑陵，虔劉我邊陲，攻剽我城邑。是以忠臣扼腕，義士痛心，家與爲讎，人百其勇，失道至此，雖欲不亡得乎？朕已分命虎臣，臨〈江〉問罪，長驅並騖，飛渡有期，此正豪傑分功之秋也。	0
有幸郎官得谪仙，湖名长在汉江边。诗成鹦鹉过黄鹤，绝代才华祗自怜。	1
〈畢沅〉八月甲申降。〈福寧〉〈湖廣〉總督。	0
复此云山饮，吁嗟空自劳。三回看杞菊，两度叹蓬蒿。昨者唯伤李，如今更忆曹。海阳真俊逸，一等野坟高。	1
清宵花气满庭西，好是窗开对木犀。共引壶觞醒欲得，绳床印月坐闻鸡。	1
〈蓋吳〉遣別部帥〈白廣平〉 帥，所類翻。 西掠〈新平〉，〈安定〉諸〈胡〉皆聚衆應之。又分兵東掠〈臨晉〉巴東， “巴”當作“巳”。 將軍〈章直〉擊破之，溺死於〈河〉者三萬餘人。 溺，奴狄翻。 〈吳〉又遣兵西掠，至〈長安〉，將軍〈叔孫拔〉與戰於〈渭〉北，大破之，斬首三萬餘級。	0
歌纨恨轻易染，叹清尊未洗。醉魂醒、吹入江风，洞箫凝望云际。镜华润、流尘暗涩，惊鸾冉冉仙衣委。想霓裳天上，如今散落人世。往日旗亭，载酒俊侣，为深情惯系。第一是、愁极桓伊，曲中抛尽铅泪。睨崦嵫、香兰赋笔，伴樱唱、春娇红蕊。向良宵，烛底牵萦，梦云奇丽。芳韶草绿，素约茸红，燕识旧游里。凭细语、南陌灯倦，夜雨人去，属引邻墙，笛声凄异。西风又怨，离鸿分后，黄垆陈迹山河感。对茫茫、满眼浮生事。当时记得，无端艳冶销磨，岁华暖回怨绮。闲情颣璧，绮语泥犁，道忏除尚未。漫几度、莺边花外，泥写无题，锦段须酬，玉珰谁寄。真知者少，相怜何计。双烟炉倚桐爨冷，更同心、松柏休轻比。江湖纵有扁舟，似此星辰，故乡信美。	1
风软景和煦，异香馥林塘。登高一长望，信美非吾乡。	1
十年前此晓霜天，惊破晨钟梦亦仙。一断藕丝无续处，寒风落叶洒新阡。读书帷底夜闻鸡，茶灶松声月影西。閒福易销成旧憾，单衾愁绝晓禽啼。生来傲骨不羞贫，何用钱刀卓姓人。撒手危崖无著处，红炉解脱是前因。记向寒门彻骨迂，收书不惜典金珠。残帷断帐空留得，四海无家一腐儒。	1
峭碧参差十二峰，冷烟寒树重重。瑶姬宫殿是仙踪。金炉珠帐，香霭昼偏浓。一自楚王惊梦断，人间无路相逢。至今云雨带愁容。月斜江上，征棹动晨钟。	1
首先，從版本上看，這本書流傳最廣的《四庫珍本初集》本﹑解放後影印的《永樂大典》殘卷以及數種〈清〉抄本都題名爲《兩朝綱目備要》，似乎《兩朝綱目備要》就是其原名。然而不難看出，這些都屬〈明〉﹑〈清〉時期的版本。而它最珍貴的幾種版本，卽現存最早的〈宋〉刻〈元〉修本和三種影〈宋〉抄本，却無一例外地以《續編兩朝綱目備要》爲名，這有力地説明該書在〈宋代〉本名爲《續編兩朝綱目備要》。〈明〉修《永樂大典》時，將書名略去“續編”二字。〈清〉纂《四庫全書》時，館臣僅見到該書存於《永樂大典》内的這種版本，  對書名自然只能原樣照搬。那些以《永樂大典》或《四庫全書》爲藍本的〈清〉抄本也是依樣畫瓢，於是《兩朝綱目備要》這一書名便廣爲流布，而該書的幾種較早的刻本因世所罕見，其原名也就難免湮没了。	0
簿书堆里只匆匆，过眼繁红夜雨中。可念青春看又老，一杯无计略从容。	1
丁丑，上批：“〈河北〉水災，闕食之民可寄招内外見闕諸軍，宜就選委官速施行。”	0
四年，天下豐稔，方垂無事，帝遂封三舅〈廖〉﹑〈防〉﹑〈光〉爲列侯。並辭讓，願就關内侯。太后聞之，曰：“聖人設教，各有其方，知人情性莫能齊也。  吾少壯時，但慕竹帛，志不顧命。    今雖已老，而復‘戒之在得’，  故日夜惕厲，思自降損。  居不求安，食不念飽。冀乘此道，不負先帝。所以化導兄弟，共同斯志，欲令瞑目之日，無所復恨。何意老志復不從哉？萬年之日長恨矣！”〈廖〉等不得已，受封爵而退位歸第焉。	0
一卷。 《元史藝文志》四	0
己丑 四十八	0
冰弦懒弄。已葬钟期梦。谁解东风今岁痛。依旧海棠香送。莫将蝉鬓轻搔。争怜逝水千瓢。閒拾碎花一掬，倩魂和泪同消。	1
〈道光〉中，得〈朱氏〉《算學啓蒙》於京師廠肆，〈士琳〉復加斠詮刊布之。此書總二十門，凡二百五十九問，其名術義例多與《玉鑒》相表裏。〈士琳〉爲之互斠，始于天元，終于四元，義主精邃，所得甚深。考〈大德〉四年〈莫若〉序，計後此書四年。此書首列乘除布算諸例，始于超徑等接之術，終于天元如積開方，由淺近以至通變，循序漸進，其理易知。名曰《啓蒙》，實則爲《玉鑒》立術之根，此一證也。《玉鑒》原本十行，行十九字，“今有”低一格，“術曰”又低二格，與此書同，此二證也。《玉鑒》斗斛之“斗”別作“㪷”，此假借字，本《漢書》《平帝紀》及《管子》《乘馬篇》，尙雜見于〈唐〉以前之〈孫子〉﹑《五曹》﹑〈張丘建〉諸《算經》，鈞石之“石”，《說文》本作“柘”，《玉鑒》作“碩”，“碩”“石”古雖互通，然假“碩”爲“石”，則僅見于《毛詩》《甫田》疏引《漢書》《食貨志》，而算書罕見。又《玉鑒》󰲳田之“󰲳”，雖見〈李籍〉《九章音義》，爲字書所無，此書幷同，此三證也。《玉鑒》雖亦三卷，而門則爲二十四，問則爲二百八十八，較多此書四門二十九問，然以四字分類，其體裁同。且如商功﹑修築﹑方程﹑正負之屬，則又二書互見，此四證也。《玉鑒》如意混和第一問，據數知一秤爲十五斤，適與此書之斤秤起率合，此五證也。《玉鑒》鎖套呑容第九問，方五斜七八角田左右逢元第六﹑第十三﹑第二十諸問，有小平小長，皆向無其術。此書卷首明乘除段，卽載平除長爲   小長，長除平爲小平之例。其田畝形段第十五問，復載方五斜七八角田求積通術，此六證也。他如《玉鑒》或問歌彖第四問，與此書盈不足術第七問，又《玉鑒》果垜叠藏第十四問，與此書堆積還原第十四問，又《玉鑒》方程正負第四問，與此書方程正負第五問，題皆約略相同，此七證也。知係〈朱氏〉原書佚而復出，幷其算法一則，亦爲附列，間有魚豕，悉仍其舊，但各標識于誤字旁，別記刊誤於卷末。	0
〈齊宣公〉六，〈宋昭公〉元年	0
（癸丑），樞密院言：「河東路經略司奏，今相度葭蘆寨西北榆木川北嶺上寨地，去葭蘆寨二十里，周圍據險，南有小溝，泉脈湧壯，可以開井，控扼得隔祚嶺﹑荒土平﹑瑪克朗三處賊馬來路，及保護得烏龍谷﹑韋子川一帶耕種地土，後倚葭蘆寨，實爲便利。」詔孫覽如果便利，即依所奏，仍精選兵將官統制兵馬前去進築。【《長編》卷四九五】	0
〈了齋〉〈陳瑩中〉爲太學博士，〈薛昂〉﹑〈林自〉之徒爲正録，皆〈蔡卞〉之黨也。競尊〈王荆公〉而擠排〈元祐〉，禁士人不得習〈元祐〉學術。〈卞〉方議毁《資治通鑑》板，〈陳〉聞之，因策試題特引序文以明〈神宗〉有訓，於是〈林自〉駭異，謂〈陳〉曰：「此豈〈神宗〉親製耶？」〈陳〉曰：「誰言其非也？」〈自〉又曰：「亦〈神宗〉少年之文耳。」〈陳〉曰：「聖人之學，得於天性，有始有卒，豈有少長之異乎？」〈自〉辭屈媿歎，遽以告〈卞〉，〈卞〉乃密令學中敞高閣，不復敢議毁矣。 《清波雜志》	0
嘉靖本後，至清咸豐二年（一八五二），方有裔孫高均儒重刊本。傅增湘述之曰：《東溪先生集》二卷，「清咸豐二年十月刊本。前録《四庫提要》，次《宋史》列傳，次《漳州志》傳，次歷代名臣傳，次林希元﹑黄直嘉靖刻本舊序。後附褒狀﹑祠記﹑言行録。又道光壬寅（二十二年，一八四二）羅以智跋，咸豐元年（一八五一）顧廣譽跋。包世臣題封面。刊刻甚精。」 （《藏園羣書經眼録》卷一四） 光緒二十三年（一八九七），有重刊咸豐本，改題《高東溪先生遺文集》，連附録通編為三卷。	0
墨子平生枉费工，谩将泛爱去形容。若观木讷并刚毅，方见风流是个中。	1
夏后乘两龙，高会在帝台。荣光河雒出，白云苍梧来。侍御多贤圣，升降有群才。四时有变化，盛明不徘徊。高阳邈已远，伫立谁语哉。	1
老僧兀坐浑无俗，花落荒祠竟日閒。蓦直三千华首路，与君抵换石钟山。	1
跨马送君十里桥，桥边野渡几阑□。离情细逐新流水，春色晴看翠柳条。	1
〈師古〉曰：“〈太行山〉在〈河內〉〈山陽〉西北。〈恆山〉在〈上曲陽〉西北。言二山連延，東北接〈碣石〉而入于〈海〉。行音胡郞反。”	0
頁/行	0
此條至下「〈郭忠孝〉《易解》」，出《郡齋讀書志》卷一，有不同者注出。	0
窗纸暾红枕上知，破寒初听一声鸡。虽无风雨潇潇度，也胜邻家晓不啼。积雨霖霪忽报晴，元来依旧有清明。霜天护取晴牢著，莫放寒云半点生。	1
〈介〉少穎悟，有器識，博涉經史，兼善屬文。〈齊〉〈永元〉末，釋褐著作佐郞。〈天監〉六年，除太子舍人。八年，遷尙書金部郞。十二年，轉主客郞。出爲〈吳〉令，甚著聲績。〈湘東王〉聞〈介〉名，思共遊處，表請之。〈普通〉三年，乃以〈介〉爲〈湘東王〉諮議參軍。〈大通〉二年，除給事黃門侍郞。〈大同〉二年，〈武陵王〉爲〈揚州〉刺史，以〈介〉爲府長史，在職淸白，爲朝廷所稱。〈高祖〉謂〈何敬容〉曰：“〈蕭〉介甚貧，可處以一郡。”〈敬容〉未對，〈高祖〉曰：“〈始興郡〉頃無良守，〈嶺〉上民頗不安，可以〈介〉爲之。”由是出爲〈始興〉太守。〈介〉至任，宣布威德，境內肅淸。七年，徵爲少府卿，尋加散騎常侍。會侍中闕，選司舉〈王筠〉等四人，並不稱旨，〈高祖〉曰：“我門中久無此職，宜用〈蕭介〉爲之。”〈介〉博物强識，應對左右，多所匡正，〈高祖〉甚重之。遷都官尙書，每軍國大事，必先詢訪於〈介〉焉，〈高祖〉謂〈朱异〉曰：“端右之材也。”〈中大同〉二年，辭疾致事，〈高祖〉優詔不許，終不肯起，乃遣謁者僕射〈魏祥〉就拜光祿大夫。	0
彭寿殇龄共两空，幻泡缘影梦魂中。缺圆宿会长如月，飘忽浮生疾似风。修短百年先后定，贤愚千古是非同。南柯太守知人意，休问陶陶塞上翁。	1
江淮日雨雪，入山天始晴。瀰然千里白，照日增光明。天无片云黑，野无寸草青。藐焉余一身，有若纤尘停。所以古达人，思与大化冥。	1
󱔪吉   󱕱平	0
惜子青山阴，荣亲志尤笃。乔木几多家，孝友谁能复。羡君孝友人共贤，礼门义路恒周旋。垂帷不下董子志，泣血蚤悟高柴天。迩来客到文峰下，秀色森森自天泻。飞瀑声中魂欲销，哀猿啼处情堪写。此行亦作鹿门游，白眼箕踞轻王侯。閒云独树气晻暧，绿萝翠盖风飕飗。忆昨相逢今几载，结交未尽平生爱。长者车回门巷稀，鬓毛已改丹心在。祗今明诏徵岩阿，衰麻卸却宁蹉跎。君不见东山谢安久不起，啸傲可奈苍生何。	1
〈李邦華〉《南樞新志》四卷	0
胡虏偏狂悍，边兵不敢闲。防秋朝伏弩，纵火夜搜山。雁逆风鼙振，沙飞猎骑还。安西虽有路，难更出阳关。	1
去燕又来鸿。节序匆匆。秋声半夜搅梧桐。惊起南窗千里梦，满地西风。欹枕听寒蛩。离思无穷。归期又误菊花丛。遥想玉人肠断处，屈遍春葱。	1
邑庠生武威烈撰文併書	0
松鬣摇风韵最清，如何纸上作松鸣。海潮夜梵三千丈，哀角危楼十五声。流出空山泉自语，飘残明月雁孤横。莫言俗耳听无准，还有松坛是主盟。	1
或稱“凡邑有宗廟先君之主曰都，無曰邑，邑曰築，都曰城”者。謹按〈春秋〉二百四十年間，惟〈郿〉一邑稱築。如城〈郞〉﹑〈費〉之類，各有所因，或以他防，或以自固，謂之盡有宗廟，理則極非。	0
手携数尺绿玉杖，口诵青囊一卷经。莫向北山寻旧隐，夜深猿鹤不堪听。立马卧龙山下路，白云东去是吾家。烦君为寄西风信，直到疏篱问菊花。	1
《世説新語》上卷《言語》「孝武將講《孝經》條」，劉孝標注引《續晉陽秋》曰：「寧康三年九月九日，帝講《孝經》。僕射謝安侍坐，吏部尚書陸納﹑兼侍中卞丹讀，黄門侍郎謝石﹑吏部袁宏兼執經，中書郎車胤﹑丹陽尹王混摘句。」本傳云「太元初，卒於東陽」，則袁宏出爲東陽太守的時間爲寧康三年（三七五）冬或太元元年（三七六），到任不久即卒。	0
风吹烧烬杂汀沙，还似青溪旧寄家。入户竹生床下叶，隔窗莲谢镜中花。苔房毳客论三学，雪岭巢禽看两衙。销得人间无限事，江亭月白诵南华。	1
乙丑，詔司天少監〈洛陽〉〈王處訥〉等重覈《欽天曆》。	0
景公畋於署梁，十有八日而不返。晏子自國往見公，比至，衣冠不正。不革衣冠，望游而馳。公望見晏子，下而急帶曰： “下而急帶”，孫星衍云：“急束其帶也。《藝文類聚》作‘下車急曰’，一作‘逆勞曰’。‘帶’與‘勞’字相似，或當爲‘逆勞’。” “夫子何爲遽？國家無有故乎？”晏子對曰：“不亦急也！雖然，嬰願有復也。國人皆以君爲安野而不安國，好獸而惡民，毋乃不可乎？”公曰：“何哉？吾爲夫婦獄訟之不正乎，則泰士子牛存矣；爲社稷宗廟之不享乎，則泰祝子游存矣；爲諸侯賓客莫之應乎，則行人子羽存矣；爲田野之不辟，倉庫之不實，則申田存焉；爲國家之有餘不足聘乎，則吾子存矣。寡人 之有五子，猶心之有四支。心有四支，故心得佚焉。今寡人有五子，故寡人得佚焉，豈不可哉！”晏子對曰：“嬰聞之，與君言異。若乃心之有四支而心得佚焉，可得令四支無心十有八日，不亦久乎？”公於是罷畋而歸。	0
十七（二十日）	0
在部，主諸司章奏，與中人忤，改巡〈紫荆〉諸關。又以論都御史〈彭澤〉﹑副使〈胡世寧〉無罪，忤尙書〈王瓊〉﹑〈陸完〉。	0
岁星下界来游戏。休再问、神仙甲子。鹿车对挽出花间，难得是、椿萱并美。晚年骑省无情绪，且种就、庭阶兰芷。洪崖喜捧寿觞来，愿许附、霓裳队里。	1
荒耽诗句枉劳心，忏悔莺花罢苦吟。也不欠渠陶谢债，夜来梦里又相寻。	1
康字公休，《宋史》卷三百三十六有傳；康乃光親兄之子，光未有子，養以為嗣。元祐五年卒，年四十一。《邵氏聞見録》卷十八謂康之賢似司馬光。	0
十九年春正月，大朝〈信宫〉。召〈肥義〉與議天下，五日而畢。王北略〈中山〉之地，至於〈房 子〉，  遂之〈代〉，北至〈無窮〉，西至〈河〉，登〈黄華〉之上。  召〈樓緩〉謀曰：“我先王因世之變，以長南藩之地，屬阻〈漳〉﹑〈滏〉之險，立長城，又取〈藺〉﹑〈郭狼〉，敗〈林〉人  於〈荏〉，而功未遂。今〈中山〉在我腹心，北有〈燕〉，  東有〈胡〉，  西有〈林胡〉﹑〈樓煩〉﹑〈秦〉﹑〈韓〉之邊，  而無彊兵之救，是亡社稷，柰何？夫有高世之名，必有遺俗之累。吾欲〈胡〉服。”〈樓緩〉曰：“善。”羣臣皆不欲。	0
閏八月十三日，過陳，見張詠曾孫祖；應祖之請，題詠書後。	0
大哉观自在，善观诸音声。而于诸音声，不作音声见。是见亦寂灭，亦无寂灭者。由是离众苦，处处得解脱。分身十方刹，救度于一切。然于救度中，而无救度想。如春在百花，不分长短枝。又如月在水，不分大小器。寻声随所念，平等获利益。是三十二应，十四无畏法。无量方便门，一一皆成就。一一成就处，当体皆如幻。我观如幻相，愿作如幻赞。若有见闻者，当作如是观。	1
一立彤墀喙便长，有时鲍老也当场。富平未起符离又，可悔弹文到李纲。	1
《王曇首集》二卷	0
恭友 〔二九○七·五〕官本「友」，各本譌「及」。案：《名臣表》﹑《衞霍傳》《集解》﹑《漢》傳並作「共友」。	0
飒飒风声到竹窗，客途秋思更难降。霜飞北岸天分界，月照家园晚渡江。荒岛无薇增饿色，閒庭有菊映新缸。夜深寻友沿溪去，怕叩柴门惊吠尨。	1
枕边何所有，一卷仲尼居。无处觅卢扁，应当宝此书。	1
舉進士不中第，困長安。	0
千金字字泪行行，三读谁能不断肠。词客有心悲故旧，门人空手哭冠裳。诸孤已见程婴谊，万里全倾陆贾装。刻石镂肝非报德，人间万古亦荒荒。	1
隔帘风动玉娉娉。见来曾。眼偏明。手拣芳枝，自插古铜瓶。六载乌台饥欲倒，犹为汝，未忘情。幽姿芳意正盈盈。可怜生。欲卿卿。更取青松为友竹为朋。今夜黄昏新月底，还却怕，太孤清。	1
织女机头五色纹，裁成锦段远相存。篇篇境界如甘蔗，一一词章是外孙。载酒有人曾问字，谈诗无客敢登门。可怜衰病南阳守，强驾疲牛逐后辕。	1
台前八阵己陈迹，水底三闾何处招。手把菖蒲对佳节，兴来呼酒劝同僚。	1
國初來歸，授英額關口章京，從征黑龍江等處，攻克三城，降二百三十餘人，叙功，授雲騎尉，管佐領，仕至都統﹑議政大臣，卒。其親弟海佳襲職，遇	0
至玄至妙，至奥至微。不可以识识，不可以智知。与么会得，咈㖃啒㖀。不与么会，凤林吒之。	1
旧说吾邦岩谷多，历观无愈此嵯峨。今朝唤渡仍冲雨，惭愧溪神不我诃。骤雨翻空何自来，飞流溅沫洗崔嵬。要题短句书奇事，付与曹郎八斗才。	1
〈長慶〉﹑〈寶曆〉中，政出多門，事歸邪倖。〈渤〉不顧患難，章疏論列，曾無虛日。帝雖昏縱，亦爲之感悟。轉給事中，面賜金紫。	0
〈南京〉國子祭酒〈章懋〉三載任滿，上疏乞休，不待報而歸。〈懋〉，〈浙江〉〈蘭溪〉人。先由翰林編修，改〈南京〉大理評事，遷〈福建〉按察僉事。年四十一，即乞致仕。〈弘治〉末，起爲南監祭酒。至是，三載，年逾七十，以老病，不能赴京給由，懇辭，遂緘公移，呈繳吏部。不待報，尋醫東歸。復三疏，始得請。時朝政日紊，未幾，〈劉瑾〉擅權，公卿多遭斥辱，惟〈懋〉先幾而去云。後起爲南太常卿，辭不就。進〈南京〉禮部右   侍郎，致仕。再進尚書，致仕。〈正德〉末，卒。〈懋〉自少潛心大業，慨然有〈范文公公〉之志，於書無所不讀，身體力行，涵養深至，四方學者多從之游。或諷爲文章，曰：“小技耳，予弗暇。”又有詰弗著述者，曰：“儒先之言至矣，盡矣，删其繁蕪可也。”登仕籍五十餘年，居官不過十載，立朝僅四十日，難進易退之節，天下高之，學者稱〈楓山先生〉，有《楓山語録》﹑《闇然子集》，卒贈太子少保，謚〈文懿〉。	0
嵌空天影落元间，更著梅花迥莫攀。休说横斜欠清浅，此岩正不减孤山。	1
牵丝诵经籍，弱冠探仕录。触绪多见违，夙言将安属。策马涉鲸波，操舟令从陆。扰扰红尘间，焉为问车毂。渭水既入泾，谁当辨非浊。骐骥虽工步，难与飞鹰逐。神龙固天矫，变化求所欲。乔松抖唐蒙，首尾竟成束。将循李陵发，未卫鲍庄足。衔愤戒伊人，富贵生局促。	1
廪膳生員張尊美書	0
扬善从来慕晋卿，沧浪浊处不濯缨。关东易学孰能与，冀北诗声莫与京。今日穷途虽蹇剥，他时行道自亨贞。须知遁世元无闷，莫怨龙钟出帝城。	1
为报玉川子，知君未是贤。低头虽有地，仰面辄无天。骨肉清成瘦，莴蔓老觉膻。家书与心事，相伴过流年。卢子躘踵也，贤愚总莫惊。蚊䗈当家口，草石是亲情。万卷堆胸朽，三光撮眼明。翻悲广成子，闲气说长生。物外无知己，人间一癖王。生涯身是梦，耽乐酒为乡。日月黏髭须，云山锁肺肠。愚公只公是，不用谩惊张。	1
十月癸丑朔　“癸丑”原作“癸亥”。按上文九月癸未朔，則十月當爲癸丑朔，今據改。	0
挂剑浑无迹，荒台自古今。即看原上草，想见古人心。	1
歐陽述（一八七〇—一九一〇），字笠儕，江西彭澤人。光緒甲午（）舉人，曾任日本神户﹑横濱領事﹑安徽巡警總辦﹑江西優級師範學堂監督等職。有《浩山集》行世。	0
〈師古〉曰：“執訊者，謂生執其人而訊問之也。獲醜者，得其衆也。一曰醜，惡也。訊音信。”	0
丹鉛精舍校本 　係阮刊本，以沈會侯鈔本並修能先生﹑鐵樵千户兩校本校。　鈺案：有道光二十四年甲辰自跋。	0
才入新年，喜两见、希奇盛事。正五旦、虹流电绕，星枢呈瑞。方庆千秋开宝运，又今六日生名世。河清生圣岳生贤，风云际。修月手，凌云气。吞泽量，飞泉思。况声名已自，惊天动地。上寿不须儿女语，著鞭且展英雄志。北方焰焰看来年，魁名字。	1
山河如许但凄凉，恰似新丰太上皇。千古汉高真磊落，片言脱口幸咸阳。	1
九月，帝聞〈晉〉﹑〈趙〉謀入寇，自將拒之。戊戌，以〈張宗奭〉爲〈西都〉留守。庚子，帝發〈洛陽〉。甲辰，至〈衛州〉，方食，軍前奏〈晉〉軍已出〈井陘〉，帝遽命輦北趣〈邢〉﹑〈洺〉，晝夜倍道兼行。丙午，至〈相州〉，聞〈晉〉兵不出，乃止。冬十月甲寅夜，帝發〈相州〉，乙卯，至〈洹水〉。是夜，邊吏言〈晉〉﹑〈趙〉兵南下，帝即時進軍，丙辰，至〈魏縣〉。或告云「〈沙陀〉至矣」，士卒忷懼，多逃亡，嚴刑不能禁。既而復告云「無寇」，上下始定。戊午，〈貝州〉奏〈晉〉兵寇〈東武〉，尋引去。帝以夾寨﹑〈柏鄉〉屢失利，故力疾北巡，思一雪其恥。意鬱鬱，多躁忿，功臣﹑宿將往往以小過被誅，衆心益懼。既而〈晉〉﹑〈趙〉兵竟不出。十一月壬午，帝南還。	0
人在蓬莱阆苑中，由来弱骨有仙风。莲花不染空潭水，何用防閒托守宫？	1
〈端拱〉元年 （戊子﹑九八八） 五月，復以〈李繼捧〉爲〈定難〉節度使，遣之鎭。帝嘗謂〈繼捧〉曰：“汝在〈夏州〉，用何道以制諸部？”對曰：“〈羌〉人鷙悍，但羈縻而已，非能制也。”會有言〈繼遷〉悉知朝廷事，疑〈繼捧〉洩之，乃出〈繼捧〉爲〈崇信軍〉節度。至是，〈繼遷〉侵擾日甚，諸將用兵無功，帝從〈趙普〉計，復命〈繼捧〉鎭〈夏州〉，賜姓名〈趙保忠〉，厚賜而遣之，以招〈繼遷〉。	0
根本是未發之枝葉，枝葉是已發之根本。但見冲漠無朕，不見其中有萬象之根，是謂根本無枝葉，後來欲芟枝葉以還根本也可乎？	0
日暮亲朋远，音书寄不将。年光随水逝，秋色逐城荒。短褐风尘满，扁舟道路长。倚楼兼览镜，无兴慰凄凉。	1
去岁今朝，念母病、扪心私痛。犹记得、支床慰劳，慈恩深重。此际魂归何处去，黄泉碧落儿难送。便床前、再欲听呻吟，除非梦。椒花在，为谁颂。荔粉在，为谁奉。只扶携弱弟，麻衣悲恸。从此屠苏怜最后，亲魂若在应犹共。为悯孙、还尽半杯休，牵牛捧。七叶蓂开，正綵胜、迎欢时节。都只愿、年年无恙，胜如畴昔。却忆称觞常不御，高堂翻怕逢人日。道待亡、难当世间人，添忧恤。倏忽里，音容寂。人一去，谁依膝。便占晴占雨，任他凶吉。捧得宜春煎饼在，行行欲奉高堂食。猛思量、顾我已无人，呼天泣。月在团圆，却不道、今宵月半。尽处处、笙歌灯火，六鳌争战。聊煮黄齑呼弟吃，为言吾母肠先断。念生前、曾未越中门，何曾看。双条烛，烧将短。香一缕，行消篆。想慈亲若在，此时应倦。妻子相看还有日，新魂独自思儿伴。好同来、早向穗帷眠，何须劝。父在斯耶，应听我、孤儿泣告。自父去、年年寒食，凄凉墓道。一盏香羹新妇做，调和费尽慈亲教。更声声、含泪问黄泉，儿谁靠。存亡事，伤怀抱。婚嫁事，催衰老。积劬劳悲痛，父魂应晓。后死漫言多十载，几曾生受孤儿孝。却堪怜、薤草迓铭旌，行将到。三十无儿，曾累却、高堂心疚。每到得、饭宫悉达，降生时候。小制红衫供浴佛，病中怯腕亲缝就。愿膝边、早得茹饴人，幢前叩。堪慰处，兰生又。堪悲处，萱摧骤。念报刘无日，此儿方幼。泣绕灵筵呼祖母，幽魂若听眉还皱。待施将、金镜法王台，慈云覆。素鞸栾栾，早映却、一庭榴火。无奈是、萱枝新萎，北堂尘锁。续命色丝空欲系，招魂角黍频教裹。问茫茫天地独何之，归来些。蹒跚苦，应坚坐。劬劳久，应高卧。愿魂无去此，还防跌蹉。只听彩船喧竞渡，锦标未夺终怜我。便奠来、桂酒与椒浆，最难妥。昨岁针楼，看儿女、筵前乞巧。曾道述、生儿愚鲁，公卿可到。膝上抱孙閒说与，牵牛尔是痴些好。待他年、为尔娶天孙，同谐老。秋已再，星仍皎。言犹在，人偏杳。看敝衣曝处，音容非渺。此夕可能归白鹤，当时空望传青鸟。漫重陈、瓜果向灵帷，心如捣。时值中元，为冥赦、十方追奠。记唐代、幡迎七圣，遍传宫殿。吾母生平堪细数，料无罪过罹幽谴。又何须、佛会赴盂兰，今朝荐。结欲解，钱缘线。啖欲饱，花簪面。总未能免俗，子情聊遣。果得母兮同父在，算来只当家人宴。但空中、曾否一加餐，何由见。记得当初，向膝下、时时欢笑。到此际、剖菱剥芡，团圆偏好。正待月华犹未冷，高堂已虑金风悄。命小鬟、传语早添衣，频频道。今夜月，依然皎。今夜冷，凭谁告。念穗帷寂寞，乌鸦飞噪。欲问冰轮回地底，可能还向慈颜照。奈夜台、一去半年馀，无消耗。每到重阳，扶老母、登高楼上。便拟就、三冬日暖，初移帷帐。此际楼空浑不见，凄凉索奠黄花酿。自看来、先做白衣人，谁相饷。鸡骨在，愁难状。马鬣在，贫难葬。问侧身天地，那堪俯仰。漫把茱萸灵几插，未知母去今何傍。想幽魂、也向夜台登，将儿望。永诀经年，浑不禁、呼天抢地。念执手、弥留嘱付，宛然昨事。尽道阳春回律口，可能吹转幽魂至。正愁添、如线引针铓，心头刺。杯棬在，空思嗜。楮币设，空流泪。羡奉觞此日，伯仁兄弟。幸似阿奴都碌碌，生前死后长相侍。奈风飘、翣铎挽歌催，行将逝。日月云除，除不得、心头怆恍。漫说道、两年此夕，痛魂相仿。去岁荆棺犹得抚，如今已去归泉壤。悔芒鞋、垒土太匆匆，难相傍。爆竹裂，家家响。岁酒熟，家家赏。只棘人此际，愁偕年长。有季可持门户事，有儿堪主蒸尝飨。算此身、也是一閒人，随亲往。	1
矣：原作“以”，據適園叢書本《後村題跋》卷一二改。	0
〈五柞宫〉，〈漢〉之離宫也，在〈扶風〉〈盩厔〉。宫中有五柞樹，因以爲名。五柞皆連抱，上枝覆蔭數畝。	0
艾而张罗，人乏马饥。谁令艾之，令禽惊磔飞。罗不得禽，谪子无处。禽大欢喜，复集于所。将禽与子，齐适天地。置酒高堂中，愿尔百千万岁。	1
歌凤狂犹在，屠龙技未施。黑头方宦达，白眼使人疑。潮落胥山庙，云深陆相祠。平生怀古意，独立迥相思。	1
〈寧遠宣和王〉〈旭栓〉，〈康〉第四子，薨，壽二十九。子〈恭懿王〉〈融煐〉嗣，薨，壽四十八。子〈恭靖王〉〈謨垙〉嗣，薨，壽三十一。子〈朗䥖〉嗣。	0
此夕知何夕，今秋似去秋。凉风兼远思，并在最高楼。	1
光明砂四斤　《攷證》：官本無。	0
会日无多别日多，只今无奈老衰何。杖藜谁与听莺啭，尺素空题托雁过。天遣象城来画辖，月临牛海动烟蓑。僻门深巷时时闭，愧负邻翁为剪萝。	1
桃花映户复临池，闻道秾芳满上枝。误落自依裙带绣，乍开犹学口痕脂。添妆影入玄云鬓，折寄香随锦字诗。借问世间谁得似，郑家红袖倚门时。	1
红柳花妍莫可俦，白杨风惨易悲秋。萧萧落木榆关冷，最动乡心倚戍楼。	1
建陽縣舉子倉一十所：三桂里景福院，崇樂里文殊院，崇太里後山院，永忠里中興院，唐石里龍歸院，以上係舊倉。招賢里羅漢院，崇政里觀音院，北樂里福田院，建陽里太平院，崇陽東田里護福院，以上係續置倉。	0
大洋寒砭。九冬临、到汎海鲜争喊。嵊泗东西，亘闽潮连帆，霜高雾澹。看翻网锦鳞光闪。日下垂绅，鲛宫吐绶，星河宵飐。随波溜，尾群缀颔。任吴钩钓月，一竿奇掩。云里归舟，载龙骚千点。村醪正潋。趁江市、脍来茅店。透骨奇馨，银篦理出，丝丝燐燄。	1
访旧起废境，赏心如此回。平川似曲沼，崇冈象层台。前驺经林薮，飞盖凌崔嵬。漏迟日向永，景照春已来。即事有馀胜，怀古常兴哀。寥落江都宫，壮丽安在哉。方昔盛欢娱，宁知名已颓。一咏宜春赋，怅然为停杯。夫子信与点，赐也敢望回。遥知成春服，复此登春台。一水近清浅，众峰远崔嵬。林端白云暝，竹下清风来。谷深莺徐啭，川迥雁仍哀。宾至赋乐胥，觞行咏康哉。词锋与醉墨，馀响若底颓。何以喻珍奇，繁露将玉杯。	1
中宗時，蒲州解人柳澤，耿介少言笑，風度方嚴。奏罷斜封墨敕。其略云：“神龍以來，紀綱大壞，内寵專命，外嬖制權。妃主之門，同商賈然，舉選之署若矇懞然。今天下咸稱太平公主與胡僧慧範以此誤陛下，故語曰：‘姚﹑宋爲相，邪不如正；太平用事，正不如邪。’臣恐流近致遠，其害將長。”疏入，不報。又上疏言：“驕奢起於親貴，綱紀亂於寵倖。陛下欲親與愛，莫若安之福之。夫寵禄之過，罪之階也，謂安之耶？驕奢之淫，危之梯也，謂福之耶？臣聞生 於富者驕，生於貴者傲。今儲宫肇建，願采温良﹑博聞﹑恭儉﹑忠鯁者爲之僚友，使朝夕講論，交修不逮。臣又聞馳騁畋（略）〔獵〕使人發狂。今貴戚打球擊鼓，飛鷹奔犬，狎比宵人，盤游藪澤。《書》曰：‘内作色荒，外作禽荒。’惟陛下誕降謨訓，勸以學業，則長享福禄矣。臣聞富不與驕期而驕自至，驕不與罪期而死自至。頃韋庶人﹑安樂公主﹑武延秀等權侔人主，威震天下。然怙侈滅德，神怒人棄，殷鑒不遠。夫寵愛之心未有能免，要去其太甚，閑之以禮則可矣。使居寵思危，觀過務善。”睿宗善之，拜監察御史。開元中，轉殿中侍御史。時嶺南市舶使周慶立造奇器以進，澤上書曰：“不見可欲，使心不亂。慶立造作奇器，以浮巧譎怪爲珍玩異寶，乃治國之巨蠹，明主所宜嚴罰者也。昔露臺爲費，明主不忍，象箸非奢，忠臣憤（歡）歎。宜廣示節儉，豈可以怪好摇蕩上心。”書奏，玄宗稱善。景龍﹑開元之間，澤與河東人郭山（暉）〔惲〕同出一時，桑梓號爲儒宗。而山惲以依阿邪説，不能保其終；澤侃侃陳辭，至再至三，忠愛之忱，流溢楮表，爲世所重。山惲以一念之差，依阿取容，貽譏士林，凡自命爲儒者可不慎哉！景龍中，河東人郭山惲以儒學聞，（稱）善治禮。遷國子司業。時帝昵宴近臣及修文學士，詔徧爲伎。工部尚書張錫爲“談（客）〔容〕娘舞”，將作大匠宗晋卿爲“渾脱舞”，左衛將軍張洽爲“黄󸢟舞”，給事中李行言歌《駕車西河曲》，餘臣各有所陳，皆鄙黷。而山惲奏：“無所習，惟知誦詩。”乃誦《鹿鳴》﹑《蟋蟀》二篇。此亦如元紫芝之以于蔿歌也。歌未畢，中書〔令〕李嶠以其近規諷，止之。帝嘉其直，下詔褒咨，賜服一稱。人皆榮之。惜後不能終其守也。	0
乙 【〈章〉：十二行本“乙“作“己”；乙十一行本同；〈張〉校同。】 巳，〈裴邃〉拔〈魏〉〈新蔡郡〉， 〈魏收〉《志》：〈新蔡郡〉治〈石母臺〉。〈隋〉廢爲縣，〈唐〉以後屬〈蔡州〉。 詔侍中﹑領軍將軍〈西昌侯〉〈淵藻〉將衆前驅，〈南兗州〉刺史〈豫章王〉〈綜〉與諸將繼進。 將，卽亮翻。 癸酉，〈裴邃〉拔〈鄭城〉， 《水經註》：〈潁水〉過〈愼縣〉故城南而東，南流逕〈蜩蟟〉郭東，俗謂之〈鄭城〉，又東南入〈淮〉。 〈汝〉﹑〈潁〉之間，所在響應。	0
老梦困其独，微吟惬所同。閒中徒著句，高处尽归翁。一代文章志，诸方风俗通。息交惟士贱，尚友则师隆。	1
〈涇王〉〈侹〉，始王〈東陽〉，進王〈涇〉。〈興元〉元年薨。	0
白日无所适，况兹秋夜深。青灯可自照，缺月强相侵。糺缦观时事，崎岖见俗心。退藏无乃幸，矍起捧吾襟。	1
「趙鼎之游揚逆檜者哉」，「游揚」原作「游楊」，雍正本同。	0
沙洲折脚雁，疑人铺翅行。奈何暮雨来，复值寒风生。湿毛染泥滓，缩颈无鸣声。尔辈正若此，犹胜被坚兵。	1
倚壁沉思意自微，忽闻流石响玻璃。回头瞥见灰松鼠，正附苍崖尾一披。	1
长忆别时，景疏楼上，明月如水。美酒清歌，留连不住，月随人千里。别来三度，孤光又满，冷落共谁同醉。捲珠帘，凄然顾影，共伊到明无寐。今朝有客，来从淮上，能道使君深意。凭仗清淮，分明到海，中有相思泪。而今何在，西垣清禁，夜永露华侵被。此时看，回廊晓月，也应暗记。	1
读书常苦节，待诏岂辞贫。暮雪犹驱马，晡餐又寄人。愁来占吉梦，老去惜良辰。延首平津阁，家山日已春。	1
静坐空山老自便，登庸策免两茫然。鸡豚社里推前辈，桃李场中谢少年。学古每羞元凯癖，行高还讶史云偏。平生心事知何限，夜夜焚香独告天。	1
壬子，〈李世勣〉﹑〈江夏王〉〈道宗〉攻〈高麗〉〈蓋牟城〉。 〈蓋牟城〉在〈遼東〉城東北，〈唐〉取之，以其地爲〈蓋州〉。〈大元〉〈遼陽府〉路有〈蓋州〉﹑〈遼海軍〉節度，領〈建安〉﹑〈湯地〉﹑〈熊岳〉﹑〈秀岩〉四縣。 丁巳，車駕至〈北平〉。 此古〈北平〉也。《舊志》：〈平州〉，〈隋〉爲〈北〉   〈平郡〉。 癸亥，〈李世勣〉等拔〈蓋牟城〉，獲二萬餘口，糧十餘萬石。	0
众芳摇落西风里，霜叶如花斗艳时。遥忆故交明月夜，等闲吹笛拟桓伊。郑老琵琶去不回，赖君指拨六幺来。世人自是知音少，君自弹君大小雷。黄菊花开满砌间，未妨杯酒醉离颜。閒心羡尔溪山好，又得三年放白鹇。	1
思君常在海西头，几度裁椷泪欲流。车马远来仍减从，蓬蒿深处拜荒丘。门生相礼人都雅，笔子题诗翠欲浮。世道须公勤补衮，故人林壑暂优悠。	1
四年 （庚辰，一四六○） 春正月，彗星見，日暈。錦衣指揮〈逯杲〉上言：“〈石亨〉怨望，與其從孫〈石俊〉謀不軌。”上以章示羣臣，遂下錦衣獄。	0
行尽钟陵西北山，篮舆恣意取峰峦。明朝未必无风雨，便泼浮云子细看。	1
八月，丙辰，免〈山西〉被災税糧。	0
菅涔　正文已改作“管涔”，参見卷一○三校記。	0
〈武成〉初，〈吐谷渾〉侵掠州郡，  詔〈祥〉與〈宇文貴〉總兵討之。〈祥〉乃遣其軍司檄〈吐谷渾〉，與〈渾〉〈廣定王〉﹑〈鍾留王〉等戰，破之，因拔其〈洮陽〉﹑〈洪和〉二城，以其地爲〈洮州〉。撫安西土，振旅而還。進封〈涼國公〉。薨，贈太師﹑〈同〉〈岐〉等十三州諸軍事﹑〈同州〉刺史，諡曰景。	0
昔張士遜亦以舊學際遇　“際”原作“隆”，據上引書卷改。	0
长风起天际，旭日明京台。江流作寒泉，淑气开蓬莱。登高恣为乐，明灭安在哉。千金换酒且痛饮，笑言未已将何之。当时年少多白首，今日花开非故枝。金卮何惜倒落月，明日相思天一涯。君不见钟山龙蟠虎踞雄，惟有江水万古与之无终穷。	1
花丛外，艇系小红阑。细语生憎风水乱，夜凉多恐着衣单。戴月踏莎还。	1
明曾孫處仁：《格處仁墓誌》：「君諱〈處仁〉，字〈處仁〉，〈河南郡〉人也。……曾祖〈通〉，〈後魏〉殄寇將軍﹑〈雁門〉郡守，因而家焉。祖〈顯〉，龍驤將軍﹑〈雲中〉郡守󲳴󲳴󲳴〈皇帝〉入〈洛〉，授〈青州〉刺史。……父〈瓘〉，〈齊〉殿內將軍﹑開府﹑祭酒﹑〈冀州〉別駕。」此作「曾孫」，誤。《誌》稱：「同母兄〈德仁〉，昔在〈隋〉朝，譽聞四海，時稱八俊。」據《誌》，〈處仁〉起家正議大夫，歷〈管〉﹑〈洺〉二州司户，〈永徽〉四年五月卒，年五十二。	0
廿四（九月一日）	0
高廟複道　游衣冠　前漢十一帝廟　後漢世祖廟	0
远天秋净，正西风粳稻，江乡初熟。竟日帆移罾影外，卧柳村扉斜矗。别浦潮回，平矶叶掩，篱落轻鸥宿。薄寒吹上，春山澹澹凝绿。眼前人丽如花，鱼多似米，船却高于屋。鸡犬图书无恙在，生事此中粗足。烟水携家，五湖双桨，旧约何年续。客游良苦，倦听商女遗曲。	1
聶崇岐標點王崇武覆校	0
滇阳地阔平如掌，银汉无云气清朗。五陵公子猎秋风，快马踏沙蹄不响。三千健儿意气同，手撚羽箭腰悬弓。杀声日暮动南极，远近一过山林空。良犬争驰疾于电，狡兔呜呼命如线。苍鹰脱鞲云际来，击落鴐鹅翅为剑。旌旗翩翩晚明灭，黄尘涨天笳鼓咽。青兕玄熊马上驮，争还喜似成功捷。山河混一升平久，此乐何须印如斗。视我区区草莽臣，壮心不在诸公后。	1
時內外疑阻，津邏嚴急， 邏，郞佐翻，巡也。津邏者，凡〈江〉津之要皆置邏卒。 〈仲堪〉以斜絹爲書，內箭簳中， 簳，古旱翻。《字林》曰：箭笴也。 合鏑漆之， 鏑，箭鏃也。 因〈庾楷〉以送〈恭〉。〈恭〉發書，絹文角戾，不復能辨〈仲堪〉手書， 戾，曲也，乖也。斜絹無邊幅，經緯不相持，故斜角乖曲。 疑〈楷〉詐爲之，且謂〈仲堪〉去年已違期不赴， 事見上卷。 今必不動，乃先期舉兵。 先，悉薦翻。 司馬〈劉牢之〉諫曰：“將軍，國之元舅；〈會𥡴王〉，天子叔父也。〈會𥡴王〉又當國秉政，曏爲將軍戮其所愛〈王國寶〉﹑〈王緖〉，又送〈王廞〉書， 事見上卷。爲，于僞翻。 其深伏將軍已多矣。頃所授任，雖未允愜，亦非大失。割〈庾楷〉四郡以配〈王愉〉，於將軍何損！〈晉陽〉之甲，豈可數興乎！” 數，所角翻。 〈恭〉不從，上表請討〈王愉〉﹑〈司馬尙之〉兄弟。	0
顾盼雄姿，数马槊、当今谁比。论富贵、刀头取办，只应如此。十载诗书何所用，如吾老死沟中耳。愿君侯、誓志扫秦关，如江水。烽火静，淮淝垒。甲第起，长安里。尚轻它绛灌，何知程李。挥麈休谭边塞事，封侯拂袖归田里。待公卿、置酒上东门，功成矣。	1
石門在漢中，所謂漢永平中所穿者，乃明帝時司隸校尉楊厥所開也。厥自有碑，述其事甚詳。正始﹑永平，皆後魏宣武年號也。	0
园丁斸得向阴栽，花不争芳也自开。每到世间誇异种，须从谷内养灵胎。大丹多是误人物，小草居然济世才。可笑秦皇与汉武，偏将仙药访蓬莱。	1
飘逸闲行，坦然稳路，任云任水。落魄婪耽，蓬头垢面，朝日常如醉。腾腾兀兀，遨游闲散，去住并无萦系。觅残馀、填肠塞肚，到处夜来闿睡。人人未悟，修持都是，自着难为割离。爱欲无涯，煎熬苦海，生灭何时已。一蓑笠，随缘且过，便是道人活计。你咱自、迷情未肯，且只恁地。	1
青门谁识种瓜心，道义行藏酌量深。我爱蔓延香不断，及期应许报泥金。	1
尽日不归花路晚，绿杨楼下醉如泥。月上西陵千里阔，渔舟夜火隔沙明。	1
枫树萧萧野水西，楚天云雨正凄迷。沧江欲暮风潮急，谁汎扁舟更出溪。	1
京津门户，幽燕故地，葱茏韵绕廊坊。初晓雁横，中秋雨霁，寻花更向东张。湖水即沧浪。看露莹翠盖，风舞霓裳。试放兰舟，藕田深处载清香。当年旧事难忘。苦英雄逐鹿，辽宋开疆。荣辱万端，兴亡一瞬，蒹葭乱曳斜阳。诗客且疏狂。负九州盛世，终日浮觞。相约今宵，醉烧明烛照红妆。	1
好游良有殚，今朝竟言归。汹汹舟下涛，乱之将畴依。异途各为趋，同木相随飞。遹观千仞禽，谁复瞻其辉。万事虽贵豫，数极谁竟猷。朅来弹我剑，且复三河游。迤东望濠梁，嘅言怀庄周。黄鸟孰兴篇，枌榆乃见尤。于心怀佳山，背之每自顾。相逢鲜久要，那得不念故。塞翁罔忧马，马归人始悟。游女非召南，千年没贞素。霖雨濡我轨，寒潦河滔滔。坟亩畯徒悲，汉流怒洪涛。思美叹晨夕，欲济难容舠。限隔岂固逖，踟蹰为谁忉。闲登古樊城，回望岘首山。鴳雀跃寒蓬，畴念朱岑翰。小人竞锥刀，羊子乃探环。智愚固生性，融晦靡我叹。	1
《元進士考》不分卷	0
有不待勸者，士之學也，農之耕也。勸士以學，士乃習爲爲人之學；爲人而學，學乃爲道術之蠹，世道之患。升俊有常典，養士有常法，人主尊師問道以倡之，士自勸矣。若旦命而夕飭之，賞法行而敎令繁，徒有勸學之名，而士日以偸。果有志於學者，豈待勸哉？〈宋〉立僞學之禁，而士趨〈朱子〉之門也如歸，禁之不止，何容勸邪？	0
世间七帙衒康宁，天为封君锡九龄。綵服荣兼朝士服，郎星光近老人星。母仪妇道追班史，玉树芝兰奕谢庭。太华西瞻永无恙，更期相对百年青。	1
礬課鈔一百四十四錠一貫五佰文。	0
林栖同倦鸟，山寺晚钟残。霜涸秋潭冷，风疏夜磬寒。榻方悬半偈，锡更指长干。尝就浮丘听，难禁别鹤弹。	1
撰《尚書屯田員外郎仲君訥墓志銘》。	0
〈徐湛之〉之死也， 〈湛之〉死見一百三十七卷〈宋文帝〉〈元嘉〉三十年。 其孫〈孝嗣〉在孕得免， 孕，以證翻。 八歲，襲爵〈枝江縣公〉，尙〈宋〉〈康樂公主〉。 樂，音洛。 及上卽位，〈孝嗣〉爲御史中丞，風儀端簡。〈王儉〉謂人曰：“〈徐孝嗣〉將來必爲宰相。”上嘗問〈儉〉：“誰可繼卿者？”〈儉〉曰：“臣〈東都〉之日，其在〈徐孝嗣〉乎！” 謂〈周公〉旣定〈洛〉，請明農也。〈周〉都〈豐〉﹑〈鎬〉，以〈洛〉爲〈東都〉。 〈儉〉卒，〈孝嗣〉時爲〈吳興〉太守，徵爲五兵尙書。	0
二十三﹑爲之金輿錯衡以繁其飾。（）所以防其淫侈。（）自子夏門人之高弟也，猶云出見紛華盛麗而説，入聞夫子之道而樂，二者心戰，未能自決。（）仲尼没後，受業之徒沈湮而不舉，或適齊﹑楚，或入河海。（）孝文好道家之學，以爲繁禮飾貌，無益於治，躬化謂何耳？（）人苟生之爲見，若者必死；苟利之爲見，若者必害。（）	0
檀州军败泲南陷，铁骑西山逼云栈。九门辛苦坐公卿，按兵不动有高监。玉堂美人胡不平，上书北阙苦论兵。参军新命一朝下，单骑夜出长安城。是时主将卢司马，独将西兵兵力寡。不教国士死黄沙，别遣参军向城下。参军不行司马嗔，参军既行军伍陈。北向再拜谢至尊，曰臣象升死国恩。鼓声阗阗军出垒，司马一呼创者起。三万边兵夜合围，孤军虽胜终斗死。朝廷颇轻死事功，翻疑讼疏多雷同。司马几受斫棺惨，参军一官成转蓬。呜呼权臣报复有如此，疆埸谁肯摅孤忠。	1
云谷归来夜未央，绕篱黄菊映秋芳。閒陪无极翁迟坐，风月满庭花正香。	1
密炬香光照夜红，垂垂帘幕静无风。金盘五寸花成穗，可但钗头缀玉虫。	1
少妇婉清扬，当户织玄黄。朝朝弄机杼，晔晔成文章。筐篚远贡之，裁为君衣裳。衣裳近玉体，衣被自生光。苟非尺寸益，焉能置君旁。	1
安樂湖，在龍陽縣，接沅江境。沅江古名安樂縣，故以名湖。 〔册二十卷二二七一頁五〕	0
徐庾才华盛，相逢慰所思。六朝名父子，一代好人师。路指京华日，情牵海峤时。自怜同越鸟，持赠只南枝。	1
神荐洽。福胙昌。圣皇膺嘉佑。帝业凝休祥。居极乘景运。宅德瑞中王。澄明临四奥。精华延八乡。洞海同声惠。澈宇丽乾光。灵庆缠世祉。鸿烈永无疆。	1
〈梁玉繩〉云：此當有『〈申陽〉降〈漢〉』四字，《史》缺。	0
望，〈沂水〉。 州北一百八十里。二鄉。〈静壃〉﹑〈蘇村〉二鎮。有〈沂山〉﹑〈琅邪山〉﹑〈浮來山〉﹑〈沂水〉﹑〈沭水〉﹑〈汶水〉。	0
河之水，瀰而黄，十月北风吹大霜，送子欲往愁无梁。斲冰嵯峨冻地裂，鸹鸧呼寒堕其翮。单车匹马从南来，踣铁交蹄五花白，北渡河流望燕月。初月剪剪如弯眉，征夫道上愁别离。青峰石壁猿夜啼，橡粟寒落林头枝。何年结亭海子隅，亭成祇爱西山住。閒歌白石看秋云，却卧紫萝听暮雨。门前十二杨柳株，可以坐钓秋江鲈。画船丝发照碧水，风骨自是仙人徒。人言京国求官好，君独辞官事幽讨。西山白雪深于云，期子餐之以终老。	1
微雨初收月映云。巢栖燕子欲黄昏。花片不飞风力困。春色尽。蜡梅枝上樱□嫩。谁撼金环锁深洞。薰馀乍厌锦衾温。消灭玉肌谁与问。朱明近。日长无事添闲闷。	1
物情皆是是，之子独非非。便足超贤劫，何知杜德机。众人今齮龁，我辈转归依。独惜名贤去，昂头问少微。	1
去年中伏在南园，同听清泉引绿樽。今日诸君又高会，独嗟移疾卧西轩。	1
德积固有源，吉卜可无地。要知青囊术，讵尽黄壤计。翁族鼎七闽，籍甚月旦议。五车闻善训，三迁见深意。父子兄弟间，接武广寒桂。世方慕朱紫，此道非我贵。而今二阮贤，风雅果未坠。婆娑竹林下，颇用文章戏。诸郎赤凤麟，唾手可高位。惟松岁寒质，似抱君子器。伟此无情物，胡然效斯瑞。天人理则悬，声闻在交际。我行几千里，岁晚飘零至。升亭整素冠，敬仰动长喟。冢木助芊芊，前山益佳气。	1
趙三喜，現年二十六歲，本縣牛居人，是該村模範基幹隊員，十一月五日，敵進攻時，掩護群衆退却，阻擊敵人，中敵迂迴包圍奸計，爲敵擊中而光榮牺牲。	0
禁方三十得龙宫，术胜巫彭德誉隆。如此丰神倍景仰，何时把臂话情衷。	1
〈白嶼〉 （卽〈饒洞〉港口。）	0
试入山亭望，言是石崇家。二月风光起，三春桃李华。莺吟上乔木，雁往息平沙。相看会取醉，宁知还路赊。	1
太子左右衞率府。	0
戊辰，尙書左丞〈劉洎〉爲黃門侍郞﹑參知政事。 洎，其冀翻。	0
〔綏遠將軍〕〈昭〉 改輔〈吴〉將軍，班亞三司。	0
〈華爾〉正與〈英〉﹑〈法〉將士會商進攻〈南橋〉，臣適接據〈松江〉﹑〈寶山〉各營禀報：該逆分股四出，撲犯〈泗涇〉﹑〈七寶〉﹑〈月浦〉﹑〈野雞墩〉等處，各防出隊迎撃，連日均有斬獲。又據〈金山縣〉禀：〈嘉善〉﹑〈平湖〉之賊，水陸並進，意圖竄犯〈洙涇〉。因令〈華爾〉率常勝軍暫回〈松江〉，並飭各軍均回原防，徐圖進取。臣查〈蕭塘鎮〉貼近〈浦〉濱，該逆凶悍之黨聚集於此，意在竄渡〈閔行〉，以逞其東窺〈上海〉﹑西犯〈松江〉之志。此次痛加勦洗，立除肘腋之憂，賊膽既寒，軍心亦振，實與〈高橋〉之捷均於大局有裨。惟僞〈忠王〉〈李秀城〉 〔按土旁爲〈清〉所加〕 處心積慮，覬覦〈滬〉城，辰下分途竄撲，牽制多方，欲使我軍分顧各防，不能厚集兵力，勢必續來大股，猝然豕突狼奔。所賴常勝軍以少勝多，頗爲該逆所畏，是以飭令養精蓄鋭，備豫不虞，庶可先聲奪人，以挽危機而當大敵。至〈華爾〉衝鋒陷陣，奮不顧身，雖受多傷，仍不稍卻，竟能埽平賊壘，實爲出力異常，儻蒙綸綍寵襃，賞晉頭銜，益當感激奮興，力圖報稱。〈白齊文〉受傷甚重，現飭趕緊醫調。	0
〈潞王〉以〈西都〉留守〈王思同〉當東出之道， 自〈鳳翔〉趣〈洛陽〉，道出〈長安〉。 尤欲與之相結，遣推官〈郝詡〉﹑押牙〈朱廷乂〉等相繼詣〈長安〉，說以利害， 說，式芮翻。 餌以美妓， 妓，渠綺翻。 不從則令就圖之。〈思同〉謂將吏曰：“吾受〈明宗〉大恩， 〈王思同〉自〈燕〉降〈晉〉，〈梁〉﹑〈晉〉相距，〈思同〉未嘗有戰功，〈明宗〉時以久次爲節度使，故自言受大恩。 今與〈鳳翔〉同反，借使事成而榮，猶爲一時之叛臣，況事敗而辱，流千古之醜跡乎！”遂   執〈詡〉等，以狀聞。時〈潞王〉使者多爲鄰道所執，不則依阿操兩端， 不，讀曰否。操，七刀翻。 惟〈隴州〉防禦使〈相里金〉傾心附之， 〈隴州〉東至〈鳳翔〉一百五十里。 遣判官〈薛文遇〉往來計事。 〈薛文遇〉由此爲〈潞王〉所信用。 〈金〉，〈幷州〉人也。	0
二十二年閏九月壬子〈儼〉〈宋〉〈大任〉	0
〈至大〉三年三月戊辰，太白晝見。　案《紀》當在四月。	0
《曬書堂試帖》	0
金飙一以动，行子趣南车。耿耿别所亲，悒悒过吾庐。秋阳惨将夕，词殚意不舒。控驰马盘桓，忧来不可驱。喟兹吪清寐，奄忽终旬馀。性情失其宝，岂曰身暌孤。	1
巳二百四十三分一百二十八。	0
落月傍西山，初开虎豹关。铜壶龙滴水，朱户兽衔环。玉佩趋驰道，香烟拂近班。去天才咫尺，不敢望龙颜。曙色催仙仗，祥光绕禁闱。门开双象侍，钟动万鸦飞。江汉宗沧海，星辰拱紫微。疏愚亦何幸，每日近清辉。	1
出爲衞將軍﹑〈荆州〉刺史。頃之，兼尙書左僕射﹑三〈荆〉二〈郢〉大行臺。尋加散騎常侍。〈琰之〉雖以儒素自業，而每語人言，吾家世將種，自云猶有〈關〉西風氣。及至州後，大好射獵，以示   威武。〈尒朱兆〉入〈洛〉，〈南陽〉太守〈趙脩延〉以〈琰之〉〈莊帝〉外戚，誣〈琰之〉規奔〈蕭衍〉，襲州城，遂被囚執，〈脩延〉仍自行州事。城內人斬〈脩延〉，還推〈琰之〉釐州任。〈出帝〉初，徵兼侍中﹑車騎大將軍﹑左光祿大夫﹑儀同三司。〈永熙〉二年薨。贈侍中﹑驃騎大將軍﹑司徒公﹑〈雍州〉刺史，諡曰文簡。	0
〈師古〉曰：“扶，助也，以義自助也。扶字或作杖，杖亦倚任之意。”	0
〈建隆〉初，〈太祖〉親征〈澤〉﹑〈潞〉，遷本州防禦使，充〈西山〉巡檢。嘗與〈曹彬〉﹑〈王全斌〉入〈太原〉境，獲數千人。〈開寶〉二年，〈太祖〉親征〈河東〉，以〈進〉爲行營前軍馬軍都指揮使。九年，命將征〈河東〉，以〈進〉爲〈河東道〉﹑〈忻〉〈代〉等州行營馬步軍都監，招徠〈山後〉諸州民三萬七千餘口。〈太平興國〉初，領〈雲州〉觀察使，判〈邢州〉，仍兼〈西山〉巡檢，賜京城〈道德坊〉第一區。	0
〈遼〉〈中京〉置國子監，命以時祭先聖﹑先師。	0
为具鱼蔬几日餐，临行珍重祝平安。书囊已似离情重，病脚还愁行路难。孤月窥帘灯影瘦，西风卷地雁声酸。遥怜屋冷兼衣薄，早早归来共暖寒。	1
片帆无恙阖闾城，起色江潮早暮平。定有朝霞凌玉笋，可因秋月傍金茎。箕裘别振传家业，台阁无妨盖代名。况是著书繁露就，君王日俟广川生。	1
冬十一月，〈魏〉初置尚書﹑侍中﹑六卿。以〈荀攸〉爲尚書令，〈凉茂〉爲僕射，〈毛玠〉﹑〈崔琰〉﹑〈常林〉﹑〈徐弈〉﹑〈何夔〉爲尚書，〈王粲〉﹑〈杜襲〉﹑〈衛覬〉﹑〈和洽〉爲侍中，〈鍾繇〉爲大理，〈王脩〉爲大司農，〈袁涣〉爲郎中令﹑行御史大夫事，〈陳羣〉爲御史中丞。	0
好閒还寻幽子庐，习静自与外人疏。牛羊半下日夕后，鸿雁大来宿雨初。黄菊未疏急酿酒，碧山可数聊停车。眼中之人美无度，十日不见九寄书。	1
此集以省愆名者，淮以輔太子監國得罪，囚繫十年，此詩皆獄中所作者也。 （文禄堂取閲，辛巳十二月十四日記。）	0
《九宮占事經》一卷	0
石阑垂柳向春生，生态于人若有情。绮席低佪凝黛近，青楼纤细舞腰轻。荡月渌水沿吴苑，把酒东风唱渭城。无赖故交零落尽，为谁欹枕听流莺。	1
残衫剩帻，悄不成游计。满马西风背城起。念沧江一卧，白发重来，浑未信、禾黍离离如此。玉楼天半影，非雾非烟，消尽西山旧眉翠。何必更繁霜，三两栖鸦，衰柳外、斜阳馀几。还肯为、愁人住些时，只呜咽昆池，石鳞荒水。	1
〈合州〉， 〈巴川郡〉。今理〈石鏡縣〉。 按郡地即〈巴國〉别都。《史記》謂：“〈秦惠文王〉使〈張儀〉﹑〈司馬錯〉滅〈巴國〉，以爲〈巴郡〉。”今州即〈巴郡〉之地。自〈秦〉至〈晉〉皆同之。〈宋〉于此置〈東宕渠郡〉。〈後魏〉〈大統〉初其地入〈魏〉。〈恭帝〉三年改〈東宕渠〉爲〈墊江郡〉，改縣爲〈石鏡〉，以〈涪水〉北有圓石似鏡，因以名之。仍于郡置〈合州〉，蓋取〈涪〉〈漢〉二水合于此，故爲州稱。〈後周〉于此復立〈宕渠郡〉。〈隋〉〈開皇〉初郡廢而州存，改〈合州〉爲〈涪州〉。〈大業〉初改州爲〈涪陵郡〉。〈武德〉元年復爲〈合州〉，領〈石鏡〉﹑〈漢初〉﹑〈赤水〉三縣，三年又置〈新明縣〉。〈長安〉三年置〈銅梁縣〉。〈開元〉末置〈巴川縣〉。〈天寶〉元年改〈合州〉爲 〈巴川郡〉。〈乾元〉元年復爲〈合州〉。城臨峽江之上，實控束之地。	0
󱕲吉   󱕱悔	0
甘露无底钵，禅人要拈拨。浩浩尘土中，一佛二菩萨。撞著老维摩，轻轻共伊说。施者非福田，是谁纳败阙。咦。	1
我們今天做《桂林石刻總集輯校》前車爲鑒，一是要全面借鑒前人的成果，吸收前人的優點，比如《桂林石刻》﹑《廣西桂林卷》等每篇記載石刻的長寬尺寸及其字體，這些信息我們會完整保留在每則石刻的〔説明〕文字内。二是精益求精，精辨﹑精校﹑精點，做到辨識標點的儘量準確。三是完整著録碑文，從碑額到落款，從作者到石工，從書丹到鐫刻，凡碑上信息 必悉載無遺。四是要儘量超越前人，收録範圍時間放寬，從桂林有石刻起直録到年止。又以各種載録桂林石刻的文字爲引導，遍巡桂林山間崖壁﹑深壑幽邃﹑博物館，録前人之共見，合諸家之已見，益我家之獨見，務求網羅桂林石刻無遺漏。共録得各類石刻文字件，其間唐及以前件，宋代件，元代件，明代件，清代件，民國件，較《桂林石刻》所録唐及前代件（其中一件五代楚石刻，一件南朝宋石刻），宋代件，元代件，明代件，清代件，合計件，多出件，也就是五分之一。我們力争盡羅桂林前的所有石刻文字，全面反映每則石刻的金石與文獻價值，使金石學者和一般的文理各學科研究工作者都能從中有所取益。	0
曖亦不令出入　“不”字各本原無，據《册府》卷一四九補。	0
葉誠 任南海知縣。	0
八十一年亡，哀哉老紫阳。佳儿方戒道，小妾漫专房。每忆先生被，常怀太守章。桐江诗万首，端可及龟堂。	1
荣荣窗下兰，密密堂前柳。初与君别时，不谓行当久。出门万里客，中道逢嘉友。未言心相醉，不在接杯酒。兰枯柳亦衰，遂令此言负。多谢诸少年，相知不中厚。意气倾人命，离隔复何有？	1
贊曰：《螽斯》之詠，樂有子孫。用建藩屛，以崇本根。讒勝〈瑛〉廢，恩移至尊。盜熾〈琬〉卒，情乖萬民。口禍〈豐珙〉，自災〈永璘〉。惜乎二胤，不如仁人。	0
斗也贱者事，拊击谐吟讴。吟成襦裤歌，谓尹当借留。尹如黄颍川，又似韦苏州。重临亦不恶，领略沧江鸥。	1
墓上华，开满枝。行人看花行为迟，行人有恨花不知。不生名园使人爱，却生墓上令人哀。谁家此墓临古道，寒食无人来祭扫。莫是东君惜无主，遣此閒花伴幽兆。聊持一杯酒，酹尔泉下客。今日此花开正好，但恐明日花狼籍。人生似花能几时，古人今人皆可悲。	1
年年九陌看春还，旧隐空劳梦寐间。迟日逍遥芸草长，圣朝清净谏臣闲。偶逢游客同倾酒，自有前驺耻见山。道侣书来相责诮，朝朝欲报作何颜。	1
事因前定漫驱驰，谙尽人间合似痴。万卷经纶大儒业，一生忠愤上天知。长安又见垂杨老，淮甸将兴故国悲。鸡彘竹篱归梦否，会间方称是男儿。	1
修竹翠罗寒，迟日江山暮。幽径无人独自芳，此恨知无数。只共梅花语，懒逐游丝去。著意寻春不肯香，香在无寻处。	1
万事都成昨。剩胸中、不平郁起，峰峦确荦。我有匣中三尺水，涩书寒铓冷锷。夜夜听、秋城鼓角。青眼谁人吾竟老，喜逢君、交道真堪托。忘不了，灯前约。封侯自有嫖姚霍。且高歌、蹲蹲舞我，乌乌和若。十载樊川狂客梦，赢得扬州一觉。渐衮遍、四条弦索。绿醑黄花拚尽兴，管来年、綵笔惊河朔。休只忆，江南乐。	1
庐岳亭亭翠万重，悬泉千尺挂飞龙。石钟山下江如镜，映出青天五老峰。	1
【現藏】上海博物館	0
不弹长铗叹无车，独倚枯筇面碧虚。兵破乡村人住少，火烧桥道客行疏。云低天阔鹰呼隼，水落溪喧獭趁鱼。东骛西驰归未得，明朝又是岁将除。	1
縣以部言之，不可勝載，今以州所領者疏于後。前漢縣六：番禺，博羅，中宿， 今清遠。 龍川，四會，揭陽。後漢縣七：番禺，博羅，中宿，龍川，四會，揭陽，增城。晉以揭陽爲義安郡，以中宿屬始興郡，統縣六：番禺，博羅，龍川，四會，增城，平夷。宋以四會爲綏建郡，統縣十：番禺，博羅，龍川，增城，酉平，熙安，懷化，綏甯，高要，始昌。齊縣十三：番禺，博羅，龍川，增城，高要，酉平，綏甯，新羅，揭陽，河源，安遠，熙安，懷化。 按隋開皇十年，以熙安﹑懷化入番禺。 隋廢始興郡，以曲江﹑始興﹑翁源﹑樂昌隸廣州，又廢州，以浛 後避宋諱改浛光。 來屬，統縣十五：南海，寶安， 即東莞。 增城，四會，化蒙，曲江，始興，翁源，樂昌，浛光，清遠，政賓，懷集，義寧，新會。唐以政賓入清遠，以四會﹑化蒙置南綏州，以義寧﹑新會置岡州，尋廢屬廣州，統縣十三：南海，番禺，東莞，增城，四會，化蒙，懷集，洊水，清遠，浛光，真陽，義甯，新會。南漢分南海置常康﹑咸寧二縣，復以真陽屬英州。宋開寶四年，以浛光屬連州。五年以義寧入新會，以洊水入懷集，以化蒙入四會，以常康﹑咸寧復爲南海。熙寧六年，以四會屬端州。紹興二十二年，始分四縣地置香山，統縣八：南海，番禺，東莞，增城，清遠，懷集，新會，香山。至元十六年收附廣州，時荆湖行省兵馬先取懷集，遂附賀州，今統司一 縣七：録事司。南海，番禺，東莞，增城，清遠，新會，香山。 〔册一百九九卷一一九○五頁十五〕	0
〈貞觀〉十九年，〈太宗〉謂侍臣曰：“朕觀古來帝王，驕矜而取敗者，不可勝數。不能遠述古昔，至如〈晉武〉平〈吴〉  ﹑〈隋文〉伐〈陳〉  已後，心逾驕奢，自矜諸己，臣下不復敢言，政道因兹弛紊  。朕自平定〈突厥〉﹑破〈高麗〉已後  ，兼并鐵勒，席卷沙漠，以爲州縣  ，夷狄遠服，聲教益廣。朕恐懷驕矜，恒自抑折，日旰而食  ，坐以待晨。每思臣下有讜言直諫  ，可以施於政教者，當拭目以師友待之  。如此，庶幾於時康道泰爾。”	0
正声久不作，怀古竟何人。鸾凤翱翔下，荃兰咳唾新。百年开壁叠，万象入陶钧。突兀浮丘阁，长留太古春。赤手拟为霖，伤时一哭深。峥嵘留劲骨，蹭蹬损雄心。不尽长沙泪，难回泽畔吟。沅湘香草在，遮莫恋抽簪。一卷灵均赋，轮囷郁古香。雅音关坠续，余事托微茫。坛坫千秋在，光芒万丈强。蚍蜉竟何益，大树总苍苍。夫子爱狂简，春风及草莱。自惭樗栎质，亦属药笼材。郊岛称何敢，班倕幸见裁。行当驰九辨，一继楚骚哀。嗜古从吾好，违时哂亦休。世情混兰艾，天意杂薰莸。骐骥空皮相，珊瑚此网收。登龙斯已足，何必更千秋。花暖雨冥冥，山亭更水亭。追随从悟道，洒落到忘形。天远愁难问，时危赖独醒。驻颜有燕酒，珍重鬓星星。	1
抄：“騎士適”，言皆麾下歸呈中。	0
一度 五十九	0
〈寧塞〉 〈泰和〉元年五月置。有〈滑河〉。	0
佛法诗名谁更继，未闻随分谒侯王。洗盂秋涧日华动，捣药夜堂云气香。苔藓乱青封叠石，杉松浓影过空墙。若非火岳□□地，那得吾师住久长。	1
三月山方暖，林花互照明。路盘层顶上，人在半空行。水色云含白，禽声谷应清。天风拂襟袂，缥缈觉身轻。	1
钟山瑞霭晓苍苍，紫禁犹传玉漏长。双阙旌旗低凤辇，千官环佩列鸳行。恩光已共阳和布，草木均沾雨露香。独愧此身无补报，年年万岁祝尧觞。	1
白面山南灵庆院，茅斋道者雪峰禅。只栖云树两三亩，不下烟萝四五年。猿鸟认声呼唤易，龙神降伏住持坚。谁知今日秋江畔，独步医王阐法筵。	1
卷四十九末葉識曰：丙寅十月二十五日校，訂正十二字。	0
禁中前欲唤公归，读轼文章每叹奇。玉节不烦熬雪海，金芝元合产铜池。愈郊各洗饥寒语，甫白曾为汗漫期。上尽青云记回首，某丘某水钓游时。	1
九月甲子朔，諭國家大祀大宴用牛外，其屠宰馬騾牛驢者悉禁之。	0
〈烏氏故城〉，即〈烏亭〉也，廢城在今縣東焉。	0
紫燕双双绕画梁。重重朱户锁斜阳。深闺独坐绣鸳鸯。芳草盈阶侵砌绿，落花满院隔帘香。小园寂寞日偏长。	1
紫蟹得霜肥，衔禾上钓矶。閒垂兄弟钓，更得白鱼归。	1
多病仍为客，思归屡望晴。沽春芳草店，买药夕阳城。雨久衣裳润，天昏灯火明。萧斋终日坐，相对倍伤情。	1
古堤大柳烟中翠。忆君清泪如铅水。潘令在河阳。刀环倚桂窗。密书题豆蔻。憔悴如刍狗。客帐梦封侯。今秋似去秋。	1
紫极宫中三百楹，道人独藏一神屋。开轩纳息星月明，时有白云来伴宿。	1
《通鑒》十八“一歲中遷至左內史”，胡注：“《考異》曰：‘《漢書·武紀》云：“元光元年五月，詔策賢良，於是董仲舒﹑公孫弘等出焉。”按《弘傳》：“元光五年，復征賢良文學，菑川國推上弘。”其策文頗與武紀元年策文相類。又云“一歲中至左內史”。《百官表》：“元光五 年，弘為左內史。”然則弘之再舉賢良，不在元光元年明矣。《荀紀》著於此年“征吏民明當世之務”下。葛洪《西京雜記》亦云“弘以元光五年為國士所推上為賢良”，若此續食之詔在八月，則弘不容於今年已為左內史。蓋此詔在今年，不知何月，故班氏系之於年末耳。其策文相類，蓋出偶然；或者此策乃弘先舉賢良時所對，班氏誤以為此年之策。疑未能明，今從《漢紀》。’”	0
時盗殺宰相，京師汹汹，居易首上疏，請亟捕賊。權臣有嫌其出位，怒。俄有言居易母墮井死而賦《新井篇》，言既浮華，行不可用，貶江州司馬。	0
坐阅星周几变迁，恒河见性但依然。求田问舍追三径，面壁灰心过九年。早退得闲真玩岁，跏趺数息是安眠。从今甲子当须记，异日应无史赵贤。卒岁优哉乐事全，家庭瑞气郁葱然。椒花颂酒祈新福，腊雪飞空作有年。塞马未归人勿叹，黄粱已熟客犹眠。颍滨遗老非虚语，万古巢由不独贤。	1
刑部言：“應押綱小使臣差使﹑借差殿侍大將軍將犯笞杖罪，批上行程，至卸納處排岸司點檢。在京送尚書本部，在外就近轉運，或發遣輦運撥發司施行。犯徒以下罪者，事發州推勘。”從之。	0
〈鄭康成〉《尚書大傳》《注》《序》言：“〈張生〉﹑〈歐陽生〉數子，於〈伏生〉終後，各論所聞，以己意彌縫其闕，别作章句。又特撰大義，因經屬指，名之曰《傳》。〈劉子政〉校書得而上之。”是《大傳》非〈伏生〉自作也。今攷《大傳》與《孟子》大同小異者，得若干事。如〈孟子〉言“使其子九男二女事〈舜〉”，《虞夏傳》則云：“妻之二女，屬其九子。時日曷喪？予及女偕亡。”《湯誓傳》則云：“天之有日，猶吾之有民。日有亡哉？日亡吾乃亡矣！”〈伯夷〉﹑〈太公〉避〈紂〉一節，《西伯戡黎》《傳》所載略同。昔者太王居〈邠〉一段，《略説》所載亦同。又“昔者〈文王〉之治〈岐〉也，〈周公〉思兼三王，老而無妻者曰鰥”六句，《略説》皆有之。又“大貉小貉，大桀小桀”云云，亦見於《大傳》。疑〈孔〉門〈游〉﹑〈夏〉之徒傳《尚書》之遺説，故〈孟子〉得而述之。〈秦〉火之後，〈張生〉﹑〈歐陽生〉又從《孟子》掇拾而記載也。	0
昔闻南山下，有柏古且奇。书痴守寒窗，一见嗟无期。归从软红尘，乃识苍虬姿。青青十亩荫，凛凛千年枝。山灵日守护，斧斤谁侵欺。孤根久盘踞，珍干分逶迤。飘萧爽气生，蓊蔚祥云低。九龙出同穴，宛转犹相持。高标足古意，贞操长遐栖。岂无金芝秀，琐琐誇一时。岂无豫章灵，屑屑关兴衰。何如此嘉树，毁誉无欣悲。传闻禹所植，往事谁能稽。安得子墨卿，写作无声诗。	1
石上溪荪发紫茸，碧山幽蔼水溶溶。菖花定是无人见，春日惟应羽客逢。独寻兰渚玩迟晖，闲倚松窗望翠微。遥想春山明月曙，玉坛清磬步虚归。	1
瑶林翠如织，玉立何森森。虚心濯冰雪，直节凌岑崟。炎暑无六月，清风生满林。	1
翰林待制〈歐陽玄〉贊先生之像曰：「微〈點〉之狂，而有〈沂〉上風雩之樂；資〈由〉之勇，而無北鄙鼓瑟之聲。於〈裕皇〉之仁，而見不可留之四皓；以〈世祖〉之略，而遇不能致之兩生。烏乎！麒麟鳳皇，固宇内之不常有也，然而一鳴而《六典》作，一出而《春秋》成。則其志不欲遺世而獨逞也明矣，亦將從〈周公〉﹑〈孔子〉之後，爲往聖繼絶學，爲來世開太平者耶！」	0
小子里、灯□声，明年又添一岁。	1
尋命同九卿科道入，諭詢捐納無累百姓否，〈于成龍〉奏：“可保無累。”上曰：“前所行捐納事例，或因軍需孔亟，或因拯救災民，銀米不能卽至其地，爲一時權宜之計。至修理〈河〉工錢糧，並非難於措處，豈可遽行捐納？捐納之人，豈盡殷實？大約稱貸者多，不朘削百姓，則逋負何由而償？且居要津者不給銀，而虚冒捐納亦復不少。〈陝西〉所捐銀兩，現今多有虧空，朕從寬未究，是皆有司不能擯絶情面囑託所致。若不取償於百姓，何以補其缺額？如此而云無累百姓，可乎？”〈成龍〉奏：“皇上憂勞百姓，屢發帑金百餘萬，賑濟〈陝西〉；且次第蠲免各省錢糧，動至數百萬。臣愚拙無知，因〈河〉工費用浩繁，請開捐納。兹蒙聖諭切指情弊，臣冒昧陳奏之罪奚辭！”上曰：“爾向日議〈河〉工事，曾面奏減水壩宜塞不宜開，今果可塞乎？”〈成龍〉奏曰：“臣彼時妄言，今亦照〈靳輔〉而行。”上命大學士以〈成龍〉所奏令九卿詳議，尚書〈薩穆哈〉等議：“〈河〉   道大修歲修，理應陸續題請。今〈成龍〉以數千里工程，欲一時盡行興舉，因請添設道員﹑同知﹑通判等官；又條列捐例，凡革職﹑年老﹑患疾﹑休致之人及布政使大員，概許捐復，俱未協事宜。懷私妄奏，應革職。”得旨從寬留任，仍興舉簡要各工。七月，疏言：“〈洪澤〉一湖，密近〈淮〉城，爲〈淮〉﹑〈睢〉二水所匯歸。伏秋水發，波濤澎湃，僅恃〈高堰〉土隄，雖加築堅固，仍須歲修搶修，急宜改建石工。所有六壩及自〈小黄莊〉起至〈古溝〉東涵洞止，共估工料銀五十萬兩有奇。”疏下部議，從之。三十四年八月，以督理〈河〉務勤勞，復原職。旋丁父憂，回〈京〉。奏〈山陽縣〉〈龍王閘〉修造尚遲五空橋及〈檀度寺〉應建閘通運，〈高堰〉石工應開，〈武家墩〉及〈楊家廟〉等壩運料事，並下新任總〈河〉〈董安國〉卽行。	0
演紀上元木星甲子，距〈建隆〉三年壬戌，歲積四百八十二萬五千五百五十八。 《乾元》上元甲子距〈太平興國〉六年辛巳，積三千五十四萬三千九百七十七。《儀天》自上元土星甲子至〈咸平〉四年辛丑，積七十一萬六千四百九十七。	0
自古修建之功，悠久而不廢墜者，賴後世継述有其人也。然人情喜逸惡勞，可與樂成，難與圖始。若非俗淳人善，一倡百和，斯大工亦難卒興矣。如此處舊有三聖寺一所，自創立以至今日，雖屡經修葺，而風雨吹漓轉瞬間即有破壞之虞。兹有恭水村張鳳雲者，好善樂施，素信因果，喜此地幽雅寂寞，在此守庙静修，覩殿宇傾頓，動修葺之心。恐獨力難支，因邀請兩村維首，一善倡而衆善響應，重修南殿，翻瓦西房，又創修東厨屋兩間，逐户效工，輸交木植，按地起欸，運送粮米，同心合力，争先恐後，不逾月而厥工告竣。舉庙之中内焉神像，外而庙貌，煥然一新。此非俗美人善，曷克臻此？	0
孟密土官争宝井，临安那大反狂酋。两番并属先人抚，一字曾无太史收。正值同袍巡此地，却嫌泥壁向高头。况无杯酒为侬别，安得忉忉絮所求。	1
【參考文獻】 楊時《鄒忠公奏議序》（道光刊本《道鄉集》卷首）　李綱《道鄉文集序》（同上）　邵寳《正德重刻道鄉文集序》（同上）　王士禎《跋道鄉文集》（同上卷末）　李兆洛《道光校道鄉集序》（同上卷首）　姚元之《道光重刻道鄉集記》（同上卷末）　鄒禾《道鄉集歷次刊刻之本考》﹑《道光刊道鄉集跋》（同上卷末）	0
飞絮游丝客子心，连城那忍遽分襟。青灯应见诗情苦，浊酒不如交味深。一榻暖风栖竹屋，半阑淡月立花阴。离怀今夜先收拾，尽付明朝马上吟。	1
四绝精蓝冠古今，千山影里寺难寻。年来踪迹如萍梗，不得登临恨更深。	1
严寒坐高馆，引望月明初。长铗愁羁客，奚囊走蠹鱼。鼠欺深夜烛，雁落一行书。醉里于焉对，千林木叶疏。	1
紫芝题墨千年胜，图向衡山赏更新。万壑云松一茅屋，就中疑是草玄人。松坞高眠深闭关，清词白雪落人间。我欲相从迷所适，却随芳草到春山。	1
元豐二年（己未，一○七九）	0
與番賊見陣　「番」，原本字跡模糊，「嘉靖本」作「僞」，今據《金佗稡編》卷一六《復潁昌府奏》和「傅本」。	0
山雀，修尾丹喙，翠翎紅掌，〈粤〉鳥之最俊者。	0
蓬户掩还开，幽居称不才。移松连峤土，买石带溪苔。药信仙方服，衣从古样裁。本无官可弃，何用赋归来。	1
東至清源縣蒿泊村界一十五里，南至文水縣南辛安村界一十五里，西至石州龍王𡺠界一百二十里，北至静樂縣鴈門村界一百六十里。	0
山人捉入官，山水跃过屋。崩岩破云下，压倒数行竹。溪沙或改道，岸蹊欻成谷。独有千仞崖，长悬三叠瀑。坐我石床安，饮我茶灶熟。感彼怀久要，愧兹恋微禄。得归复舍去，既至不遑宿。请留息壤盟，勿为山灵辱。	1
侠少羽林郎，承恩直建章。臂鹰驰道侧，调马御楼旁。夜月烧灯苑，春风蹴鞠场。锦鞲浑未脱，十日从长杨。	1
古来终南山，引手得佳处。未负移文惭，已遭捷径语。公真乐山者，爽气落眉宇。平生手中板，不暇著颊拄。叩门无俗客，何碍入官府。人生一缕气，所愧吞不吐。画山犹画饼，馀习近儿女。勿学好事人，吾言当有取。	1
池塘春草谢家春，万古千秋五字新。传语闭门陈正字，可怜无补费精神。	1
衲子来参去不辞，何劳飞锡远相追。赠师银布牢收取，便是金襕付嘱时。	1
乾道乙酉歲除，門人道因再拜謹跋。 日本大正新修《大藏经》卷四六《四明尊者教行録》卷五。	0
巍城十八里，雄壮称洪都。北郭势迤逦，南浦形萦纡。连亘控西江，囊括尽东湖。灌侯遗故址，李相规旧模。改筑龙沙堤，三方第如初。得非彫残后，民力不足欤。得非府库竭，费用不给欤。当时庙堂上，不主公议欤。我来客城闉，感慨成欷吁。今古如一辙，有才能远图。	1
四月十九日可并考　“可并”二字原倒，據閣本乙正。	0
馬潛 字仲昭，號宕渠。郡庠生。讀書敏而善記，下筆如百斛泉湧，不費思索。旣而規撫先正，歸絢爛於平淡。韓慕廬宗伯嘗引朱子詩評之曰：「發憤勇刊落，奇功收一源。」世父嚴冲太史亦亟稱之。事孀母至孝，跬步不離者三十餘年。與兄源稱友愛，時以文章道義相切劘，其識量尤逾等倫。邑有大事來諮，人有急相求者，類不惜出氣力，扣囊底智應之，邑人至今德焉。甫入成均而卒。所存古文﹑四六﹑詩﹑詩餘，子棻臣輯爲八卷，曰《宕渠叢稿》，版行於世。	0
千顷山中月，三黄顶上云。相看无一语，今日喜逢君。	1
琳山寺前雨翻盆，辟邪渡头争渡喧。湖光主人敬爱客，解装咄嗟开酒樽。江城花尽柳亦老，薄暮欢娱怜草草。殷勤为唤两红颜，始知人好鸟还好。斑斑鬓间少黑丝，客中不复忧心捣。阻酒中圣少年时，江湖放浪真忘归。老来颇丧丈夫勇，心随暝鸟投林飞。	1
月侧金盆堕水，雁回醉墨书空。君诗秀色雨园葱。想见衲衣寒拥。蚁穴梦魂人世，杨花踪迹风中。莫将社燕等秋鸿。处处春山翠重。	1
《考證》：得，特也。《漢書》作止。	0
天胚朴斲到云根。砺寒髓、锢玉筋。少年身是万年魂。樱桃色、沁朱文。心风镌错在深春。始兼采、遂兼人。醉似珊瑚唯子耳，千磔后、荡红尘。	1
〔司空〕○〈袁敞〉 〈安〉子，〈叔平〉。	0
虬箭响初残。归桡惊夜阑。理残妆、还启屏山。纵道有情春样暖，也凉了、藕花衫。薄晕起涡圆。偎肩恣意看。更关心、泥问加餐。指点天边蟾月说，今日可、放眉弯。	1
三月，應禮部試。	0
鄙心未廓落，那识古人心。登山开醉目，临水听寒琴。春风还似旧，花信肯输今。分付乾坤在，披襟向竹林。	1
风竿不满尺，已饶千丈势。高僧礼诵馀，味此萧萧趣。	1
雲之爲物，清虚間曠，卷舒無時，去來無方，非如富貴利達之人，有可託以託。人之所託也，不彼之即而即此，何耶？傍雲其亦知天下依形而立，不恃勢而存者矣。 民國十年劉承幹嘉業堂刊本《陵陽先生集》卷一七。	0
㮣三請乃□　“乃”下字原闕，審上下文義，似當爲“許”字。	0
〈彥伯〉，〈昂〉子也，頗有文。〈敬宗〉晚年不復下筆，凡大典册悉〈彥伯〉爲之。嘗戲〈昂〉曰：“吾兒不及若兒。”答曰：“渠父不如〈昂〉父。”後又納婢譖，奏流〈彥伯〉〈嶺表〉，遇赦還，累官太子舍人。旣與〈思古〉有憾，欲邀擊諸路，〈思古〉曰：“吾爲先子報仇耳。”〈彥伯〉慚而止。	0
烟波极目已沾襟，路出东塘水更深。看取海头秋草色，一如江上别离心。	1
开篇吟一句，啜泣不成声。莫道村夫子，惟怜太瘦生。	1
明嘉靖刊本，十二行二十字。題“次崖閩銀同林希元茂貞編”，“卓峰江金谿黄直以方校正”。　有嘉靖丙戌林希元序，黄直後序。 （己未）	0
自是东风第一流，不随桃李弄春柔。驻颜谁与传丹诀，倾国天留艳素秋。清极傅霜肌不粟，睡来侵月影还幽。沉香亭畔如曾见，莫道杨妃得与俦。	1
史金生　民兵	0
【目】年三十一。遺詔：“無起寢廟，一如先帝法制。”	0
二年十二月，入〈蕃〉使判官〈常魯〉與〈吐蕃〉使〈論悉諾羅〉等至自〈蕃〉中。初，〈魯〉與其使〈崔漢衡〉至列館，贊普令止之，先命取國信敕，旣而使謂〈漢衡〉曰：“來敕云：‘所貢獻物，並領訖；今賜外甥少信物，至領取。’我大〈蕃〉與〈唐〉舅甥國耳，何得以臣禮見處？又所欲定界，〈雲州〉之西，請以〈賀蘭山〉爲界。其盟約，請依〈景龍〉二年敕書云：‘〈唐〉使到彼，外甥先與盟誓；〈蕃〉使到此，阿舅亦親與盟。’”乃邀〈漢衡〉遣使奏定。〈魯〉使還奏焉，爲改敕書，以“貢獻”爲“進”，以“賜”爲“寄”，以“領取”爲“領之”。且謂曰：“前相〈楊炎〉不循故事，致此誤爾。”其定界盟，並從之。	0
内閣副本，歲終由〈漢〉本堂中書檢點，送入〈皇史宬〉收庋。	0
松坞高人传，桃溪小篆文。事归周柱史，名入晋徵君。漓气彫淳古，新铭惬旧闻。太丘孙子辈，吾友见陈群。	1
初四日庚子。　早，上御乾清門，聽部院各衙門官員面奏政事。　辰時，上御弘德殿，講官熊賜履﹑喇沙里﹑孫在豐進講：子曰愛之能勿勞乎一章﹑子曰爲命裨諶草創之一章﹑或問子産一章﹑子曰貧而無怨難一章﹑子曰孟公綽爲趙魏老則優一章。　未時，上復御乾清門，賜進貢科爾沁國二品台吉阿喇納等﹑吴喇忒部落三品台吉楊我等及江南總督阿席熙食。　本日起居注官莽色﹑孫在豐。	0
它乾城﹑	0
竹下有幽径，本为裘羊开。清风满庭户，时闻抱琴来。	1
萬疊雲山，北拱京畿。千里五峰，屏障西來。梵竺三天，惟文殊演化之場。依然佛國，實甸服宣猷之地。宛在堯封，安閭閻之，鑿井耕田，便是蓮花淨土。協象庶於歌薰，解慍即如妙果菩提。不憚宵旰之勞，用舉省觀之典。届茲春仲，順令序之陽和；駕言時巡，答吾民之瞻望。暖風抽麥，兩岐兆黍稌之祥；晴雨含花，百卉壯煙霞之色。見農夫于隴上，念切勤劬；慰父老於衢中，親加延問。周覽茅檐之熙皞，常期年穀咸登；既涉勝境之清涼，共喜人天有慶。月之幾望，遂抵台懷之前；日之方曛，爰憩羅睺之寺。	0
躬耕蕲一饱，闵闵望有年。水旱适继作，斗米几千钱。镜湖泆已久，造祸初非天。孰能求其故，遗迹犹隐然。增卑以为高，培薄使之坚。坐复千载利，名托亡穷传。民愚不能知，仕者苟目前。吾言固应弃，悄怆夜不眠。	1
计日趋彤庭，天颜应有喜。嘉乃守东宁，下车走狂兕。果断锄稂莠，仁和护荪芷。番民勤力穑，菽粟如水火。东南千里地，宸听歌乐只。	1
壶岚旷周旋，十春谋一面。网户倾陈醁，扫径通幽彦。山色栖城头，长河净如练。丘壑满胸中，浮云岂能眩。	1
五日丁卯，賜三輔臣上尊珍饌。	0
〔呂蒙計襲關羽〕	0
六月戊午，以翰林學士承旨﹑禮部尚書〈李谿〉同平章事。方宣制，水部郎中﹑知制誥〈劉崇魯〉出班掠麻慟哭。上召〈崇魯〉問其故，對言：「〈谿〉姦邪，依附〈楊復恭〉﹑〈西門君遂〉得在翰林，無相業，恐危社稷。」〈谿〉竟罷爲太子少傅。〈谿〉，〈鄘〉之孫也。上師〈谿〉爲文，〈崔昭緯〉恐〈谿〉爲相，分己權，故使〈崇魯〉沮之。〈谿〉十表自訟，醜詆〈崇魯〉「父〈符〉受贓枉法，事覺自殺。弟〈崇望〉與〈楊復恭〉深交。〈崇魯〉庭拜〈田令孜〉，爲〈朱玫〉作勸進表，乃云臣交結内臣，何異抱贓唱賊！且故事，絁巾縿帶，不入禁庭。臣果不才，〈崇魯〉自應上章論列，豈於正殿慟哭。爲國不祥，無人臣禮，乞正其罪」。詔停〈崇魯〉見任，〈谿〉猶上表不已，乞行誅竄，表數千言，詬詈無所不至。	0
人：原無，據適園叢書本《後村題跋》卷一一補。	0
桃李山僧手自栽，不应容易向人开。绿苔满院重门锁，为问东风底处来。	1
《田單傳》止載破〈燕〉復〈齊〉一事，大致與《司馬穰苴傳》彷彿。傅鐵籠﹑致翔鳥下食，皆奇想，早爲火牛渲染。〈田單〉出奇制勝處，止是火牛一計，然謀定後戰先事，有多少作用布置，〈太史公〉鋪敘其事，亦費多少安排勒頓也。	0
已讶游何远，仍嗟别太频。离容君蹙促，赠语我殷勤。迢遰天南面，苍茫海北漘。诃陵国分界，交趾郡为邻。蓊郁三光晦，温暾四气匀。阴晴变寒暑，昏晓错星辰。瘴地难为老，蛮陬不易驯。土民稀白首，洞主尽黄巾。战舰犹惊浪，戎车未息尘。红旗围卉服，紫绶裹文身。面苦桄榔裛，浆酸橄榄新。牙樯迎海舶，铜鼓赛江神。不冻贪泉暖，无霜毒草春。云烟蟒蛇气，刀剑鳄鱼鳞。路足羁栖客，官多谪逐臣。天黄生飓母，雨黑长枫人。回使先传语，征轩早返轮。须防杯里蛊，莫爱橐中珍。北与南殊俗，身将货孰亲。尝闻君子诫，忧道不忧贫。	1
中山毛颖久中书，鼠辈胡为亦可俱。寝庙穴居真得计，畏人端恐擢其须。	1
晓寒谁念客衣单，宿雨藤窗曝未乾。十亩闲田堪种秫，蒯缑何事向人弹。	1
曲阿城外草萋萋，匹马东归日正西。乱后客身无可寄，春深乡思转成凄。愁中燕子惊新社，梦里桃花识旧蹊。莫向行途歌不易，青山茅屋任君栖。	1
馬興榮據新舊《唐書·楊貴妃傳》均以爲貴妃爲楊玄琰之女，而銛則爲其宗兄，再從兄，知此處列銛爲玄琰之子顯誤。祐按，趙超云楊玄琰無子，因此以兄弟子爲後，故銛亦可謂之從兄，而《新唐書·楊貴妃傳》（/）作“宗兄（楊）銛鴻臚卿”則應爲“從兄”之誤。	0
〈綿疆〉   〈永澤〉第三子。〈嘉慶〉四年，封三等鎭國將軍。十五年，襲鎭國公。十六年，卒。	0
卷三十八　灕水	0
〈宋辟公〉元年，或云名〈辟兵〉。	0
復〈鄧州〉〈方城鎮〉爲縣，隸〈唐州〉。置〈南平軍〉〈南川縣〉。割〈通遠軍〉〈遮羊堡〉隸〈岷州〉。 此據《實録》，八月又書復〈方城縣〉，誤也。《舊紀》但書置〈南川縣〉﹑割〈遮羊堡〉事。《密記》二十六日所載甚詳。	0
少保清风激懦夫，家声不忝又鸿胪。宠光再锡传弓里，世味三年染鼎馀。南浦风烟增怅望，西亭竹树想扶疏。何由便得从君去，免向平安问鲤鱼。	1
直入梅蹊小洞天，玉容惊起晓寒烟。饶他雪白宁居次，占得春魁却在前。满地暗香浮蜡屐，临风古调弄徽弦。兴来尚忆林和靖，情思飘飘似昔年。	1
诗卷随身四十年，忙时参得竹箄禅。而今投老湘西寺，卧看湘江水拍天。	1
莽葛元来是小舠，刳将独木似浮瓢。月明海澨歌如沸，知是番儿夜弄潮。	1
病枕焉知世上年，烟花钓艇是随缘。西风捲尽南窗雨，明月千峰中酒眠。	1
强雨苍梧处，归魂不可招。几人歌帝力，何日破天骄。旧事千秋节，悲风万里桥。仍将孤客泪，一寄冶城潮。	1
天关旧宇开新搆，嘉会逢春入自然。杯酒岂徒文字饮，勒碑原自了心传。草生庭外花侵户，鱼跃渊时鸢戾天。指点物华俱有象，欲从天地契玄玄。	1
更添了无穷情绪。旧碣新阡，夜长凄苦。四面晴峦，一天春色尚如许。令威归也，魂绕著青青树。离索两心伤，怨只怨、幽明途阻。追溯。忆临歧握手，共坐小窗深语。危城弭节，道珍重这回西去。到此日访墓凭棺，尽思旧相寻何处。剩万里梁妻，空向天涯凝伫。	1
别久重来有此亭，鸣球敲筑碎风棂。却怜客鬓垂垂白，不奈霜枝冉冉青。	1
竊臣等於本年正月二十八日，承准軍機大臣字寄，〈道光〉二十二年正月十四日，奉上諭 〔卷四三，一四○四〕 ：據〈祁𡎴〉等奏 〔卷四三，一四○二〕 ，覈計存貯及報捐銀數，僅敷數月之用等語。該省現存銀兩，究可敷幾月用度？現在辦理夷務，尙無蕆事之期，曠日持久，虛糜糧餉，伊於胡底？著該督等通盤籌畫，從長計議，據實具奏等因。欽此。	0
阖闾甲戈中宵起，雷鼓喧轰震千里。桔槔火照楚王宫，仓皇逃避浮江水。中流风起生白波，鼋鼍出没蛟龙多。小船重载惧沈溺，君王泪下双滂沱。王弟王妃并王子，疏者下船谁可使。君王手扯介弟衣，储宫相逐慈闱死。嗟嗟薄俗不堪陈，兄弟何如妻子亲。忽见画图惊往事，小诗吟罢倍伤神。	1
瓮头新酒熟，恰喜故人来。萝径闻厖吠，豆田驱犊回。看山捲帘幕，临水洗尊罍。醉话经年别，春风怀抱开。相识岂在早，晚交情益亲。十年月泉社，俱是宋遗民。斯世正龙战，吾徒宁蠖伸。请辞问津者，来作耦耕人。矫矫陈与傅，学成道尚屯。文章喧众口，贫贱傍人门。会面忘宾主，同心若弟昆。袖中万国史，许我细评论。素发被两鬓，吾宗老散仙。因君忆令弟，怅望白杨阡。刀笔人皆贱，遗文世孰传？相逢须痛饮，幸有酒如泉。	1
不见吾叔度，侵寻将六年。林间迂子步，江上望余船。会合信不易，往来成屡愆。孤山梅未老，曷日访三贤。	1
已而都御史〈金獻民〉等，六科給事中〈劉濟〉等，十三道御史〈王約〉等，交章論諫，前後章凡十四，署名者八十人，皆下其章于所司。	0
藜藿盘中忽眼明，骈头脱襁白玉婴。极知耿介种性别，苦节乃与生俱生。我见魏徵殊媚妩，约束儿童勿多取。人才自古要养成，放使干霄战风雨。	1
且《華嚴》諸書，乃異域之放言，婆須密女豈有聲色之實好，而遽以此裁量友朋乎？志意想識，盡墮虚假。然則元祐之學，雖不爲群邪所攻，其所操存亦不足賴矣。此蘇﹑黄之流弊，當戒而不當法也。 清光緒八年瑞安孫衣言刻本《水心先生文集》卷二九。	0
东瓯消沉故王日，俗号剽轻如故实。挟策不数应门儿，雅尚儒人邹鲁匹。顷来官长稍自安，市里颇闻浮诉窒。陈侯健者吾故人，坐致岂康得无术。纱民趁商市日高，红女机杼仍分曹。双桥卧虹上下水，石脊瘦龙狂斗牢。穑登尔场俗丰乐，匹马北客方滔滔。转将身挂利名网，掷此故岁如腾猱。	1
是心是佛闭吾关，何事文殊坐不还。师见此中禅悦处，千竿修竹五台山。泠泠苍玉洒毫端，雪作天花石作坛。识是清凉吾自性，归来明月满长干。	1
仙舟时倚碧溪湾，花外青旗映浅山。不醉阆风缘底事，要看豪饮似人间。	1
谁念溪翁我念之，折腰为米见诸诗。春秧夏穟苦萦抱，不似东坡更似谁。	1
楊巨源/，/，/，/	0
海甸平无际，突阜如踞虎。杉松閟岩壑，殿阁焕藻黼。老眼凌云烟，吴会略可俯。昔游恍如昨，岁月不胜数。老矣惬重来，病倦喜欲愈。况复偕贤彦，清樽侑歌舞。高谈闻善谑，锦绣落英吐。篱菊粲佳节，山屐霁淫雨。蜀客万里外，艰虞棘肺腑。摧颓已无气，赖此作一鼓。却欲挽长江，快意洗天宇。且复置是事，秋风送归橹。	1
四十年前早识翁，铁门帘下挹清风。章缝把结投衙去，昨日高谈是梦中。	1
詔文武官自今承天節除子孫外，自餘宗屬及已食禄者，不得奏薦。	0
婉婉丹山凤，飘飘万里飞。识时翻羽翼，览德下光辉。逸势凌云起，和声遂吹微。层霄犹降顾，治世独知归。缯缴初无虑，梧桐正可依。愿分阿阁地，永谢楚狂讥。	1
元史卷三十六	0
延頸（相）〔想〕望太平　從〈南監〉本﹑〈龍谿〉本﹑〈學海堂〉本改。	0
天竺琼为岫，西湖锦作春。轻轩过微雨，小宰太夫人。游览年年好，恩封日日新。如何君氏赗，忽费水衡银。家食初偕隐，君羹晚得尝。金花千轴告，玉树五枝香。咫尺相山室，葱昽瓦庙冈。真令淮水绝，依旧庆源长。	1
我們的修訂工作得到許多朋友的無私幫助，特别是孫正軍﹑胡婷婷﹑吴楊﹑潘敦﹑叢銘等人，犧牲了很多時間討論得失﹑校勘書稿。還有許多學界朋友在書評與札記中訂訛正誤，啓發良多，我們儘可能搜集和吸收了這些批評意見。學力所限，錯謬一定還多，匆匆推出修訂本，實感惶恐。	0
山栖白云表，高卧息烦倦。正夏谷风凉，长日岚阴半。樵人归路远，亭午各已散。犬静眠松檐，鸟下浴泉涧。杖藜随兴往，卷帙从风乱。远我遗世情，方能涉忧患。	1
〈光緖〉初，御史〈鄧慶麟〉臚列積弊，已而定議舉辦京旗徙戶開屯，其後確勘〈熱河〉五川荒地頃數，都二千三百有奇，平川地僅及其半，旋卽招墾，以押荒抵餉。季年，都統〈錫良〉論開放圍荒十事，大要留圍座，編號目，增荒價，杜攬售，事皆允行。	0
廢〈浪川州〉， 在府西南，本蠻地。志云：〈唐〉嘗置羈縻〈長樂浪州〉於此，〈開元〉十九年〈南蠻〉大酋〈長樂浪州〉刺史〈楊盛顯〉爲邊患，詔内常侍〈高守信〉爲南道招慰處置使討之，拔其九城，即此。後廢。〈貞元〉十三年〈荆南〉帥〈韋臯〉表置〈浪川州〉，領〈郎浪〉﹑〈河渡〉等五縣，  屬〈戎州都督府〉。又府西有廢〈馴州〉，領〈馴禄〉﹑〈天池〉等五縣；廢〈騁州〉，領〈斛木〉﹑〈羅相〉等二縣；皆〈唐〉所置羈縻州，領於〈戎州都督府〉。〈宋〉因之。《宋志》：“〈浪川〉﹑〈馴〉﹑〈騁〉等州皆在〈馬湖江〉岸。”○廢〈滈州〉，在府南，亦〈唐〉所置羈縻州也，領〈拱平〉等三縣；又廢〈柯連州〉，亦在府南，領〈柯連〉等三縣；皆屬〈戎州都督府〉。〈宋〉因之。《宋志》在〈石門路〉。〈胡氏〉曰：“即〈馬湖〉南境也。”〈元〉初俱廢。	0
脱屣归来税两轓，信知尘世有萧闲。幽亭似近郎君谷，捷径知非少室山。岁月优游真得计，风尘憔悴独何颜。园林日涉仍多趣，坐看云飞鸟倦还。	1
〈天順〉間，〈成山伯〉〈王琮〉﹑工科給事中〈鄭瑞〉往〈楚府〉册封，沿途受軍衞有司米肉，且受〈崇陽王〉府羊酒，爲科道所劾下獄，〈琮罰〉禄一年，〈瑞〉罷爲民。	0
白发何妨早，神仙不驻颜。无忧惟紫菊，有道是青山。亲老难为客，家贫易掩关。玉琴持贳酒，馀得半床閒。	1
切切哀蛩共寓斋，丽谯风顺肃平街。卷帘始觉露华冷，灭烛方知月色佳。城曲风帆依树落，潮通鱼箔带沙排。眼前一事堪诗料，榴火当秋尚满阶。	1
〈滳河〉，縣北一十五里。  〈漢成帝〉〈鴻嘉〉四年，〈河水〉泛溢爲害，〈河〉隄都尉〈許商〉鑿此河通海，故以“商”字爲名，後人加“水”焉。	0
〼第廿六𨼾䖟矢銅鍭百	0
岂是栽松待茯苓，且图山色镇长青。他年行脚不归去，留与人间作画屏。	1
用乍（作）朕文祖益仲尊𣪘，其	0
叶落依枝倍怆情，未曾秋半已无声。纵垂复幕心犹会，索笑清江眼不晴。昨夜微霜公竟渡，他年苦雨我难胜。珠崖自古文身地，柳子临流亦濯缨。	1
〈劉充容〉二十歲，名〈新劉娘〉。	0
清砧兼落叶，总是别离情。去路千程远，归舟一叶轻。秋云连树暗，寒日映川明。亦有沧浪兴，何时共濯缨。归心无日夜，孤舫不停牵。沙蟹寒缘草，江豚暝触船。银河通赤岸，翠壁泻红泉。莫恋幽居好，功名贵壮年。	1
幽亭阒弘敞，占胜居崇冈。杖藜三五叟，相携此徜徉。俯视木叶绯，醉晕朝来霜。行旅涉远道，閒僧归上方。溪渔有至乐，一叶云水乡。抚景淡忘返，遥岑留夕阳。	1
時虜漸退〈白羊口〉，守將禦之，不得出。〈鸞〉帥兵尾之，虜騎蹂入，我兵不能禦，死傷千餘人。〈鸞〉幾爲虜獲。自是後士卒滋怯矣。乃〈鸞〉不督諸路進兵，仍遣〈時義〉輒與虜通，許以互市。而〈時義〉與虜〈俺答〉義子〈脱脱〉結爲兄弟，朝士私銜之，莫敢發也。時逆〈鸞〉者，則有兵尚〈王邦瑞〉﹑總督〈商大節〉﹑主事〈申旞〉，皆持法不爲〈鸞〉屈，上言侵〈鸞〉。〈鸞〉擠之。〈邦瑞〉﹑〈申旞〉以落職歸，而〈大節〉論死，   繫獄中。於是人心洶洶，恐變出不測。會主事〈楊繼盛〉者，力言互市不可狀，且歷數〈鸞〉欺罔罪，下獄貶秩。於是遂開馬市於〈宣大〉矣。而虜之寇掠如故，遂復罷貢市。無何，〈鸞〉發疽死，虜稍稍引去。	0
不愧梅花是此人，环山得一永为邻。冰心独壮千秋雪，老干还滋万古春。	1
縣西七里　今按：〈岱南閣〉本﹑《畿輔》本“里”下有“事見上”三字。	0
正黃旗法克圖 其曾孫章保，原任藍翎侍衞，扎素現任三等侍衞，穆克德什現任藍翎侍衞。 ○鑲紅旗塔靈阿 奇雅穆同族。其六世孫董智，現任驍騎校， 和隆武現任副護軍叅領，奪魁現任八品官。 ○鑲藍旗伊普星阿 奇雅穆同族，原係雲騎尉。其子西柱，孫索爾和，俱原係雲騎尉。	0
病齿已两旬，日夜事医药。对食不能举，况复议杯酌。平生外形骸，常恐堕贪著。时时邻曲来，尚不废笑谑。青灯耿窗户，设茗听雪落。不饤栗与梨，犹能烹鸭脚。	1
.文帝由是奇釋之，拜為中大夫。	0
〈南平王〉〈李德政〉遣〈静海〉節度判官〈陳應機〉﹑掌書記〈王惟慶〉來獻方物﹑馴象二。詔以〈應機〉爲太子中允，〈惟慶〉爲大理寺丞，並賜三品服。	0
中奉易右中散　按《石林燕語》卷四﹑《愧郯録》卷一○，“右”均作“左”。	0
〈晉〉〈新安〉太守《郄愔集》四卷 殘缺。〈梁〉五卷。又有〈吳郡〉功曹《陸法之集》十九卷，亡。	0
予讀之，曰：思固有説乎？此心天也，至神至明，至虚至靈。意見之萌，重淵風行，適波其澄；念慮之興，太空雲生，適滓其清。故寂焉而凝，不將不迎；闃焉而精，靡爲靡營。此之爲無思無爲，此之謂何思何慮，此之謂不思而得。蓋天命之謂性也，奚其思！	0
邦彥卻立　“卻”原作“欲”，據《東都事略》卷一○一《蔡攸傳》改。	0
三年眠食废，此日倍沾裳。骨肉归黄土，音容忆异乡。吾孙方夺抱，汝弟早中殇。世眼惊鲛泪，诗名惜雁行。人琴徒扰扰，仙籍竟茫茫。何限成亏事，悲歌任老狂。别离无不可，于尔更何心。既悔身前幻，翻劳世外寻。风泠花蝶舞，月皎峭猿吟。积想衡阳远，衔哀梦泽深。香随脉望影，光返烛龙阴。莫为玄成业，情痴自古今。	1
季春三月里，戴胜下桑来。映日华冠动，迎风绣羽开。候惊蚕事晚，织向女工裁。旅宿依花定，轻飞绕树回。欲过高阁柳，更拂小庭梅。所寄一枝在，宁忧弋者猜。	1
「〈鯀〉生〈文命〉」。	0
三年（甲辰﹑四○四）	0
公遺文百餘卷，嗣孫稚貧甚，手自鈔録，以傳後世。未能竟，乃先緝外制數百篇，屬某爲序。公之文，固天下所願見而取法。	0
再扶日月归行殿，却领山河镇梦刀。从此雄名压寰海，八溟争敢起波涛。	1
二十二日丁丑。　早，上詣太皇太后宫問安。　辰時，御乾清門聽政，部院各衙門官員面奏畢。大學士·覺羅勒德洪﹑明珠﹑王熙﹑吴正治﹑宋德宜，學士吴興祖﹑王起元﹑徐乾學﹑韓菼以折本請旨：宗人府題鎮國公百壽，因上元節朝會不至，議罸俸二年。上曰：「百壽品行不端，且朝會時稀少。可將原本發回，着另行嚴加議處。」　又吏部題補兵部侍郎佛倫陞任員缺，開列學士牛鈕等職名。上問曰：「巡撫内有可陞用者否？」明珠奏曰；「圖納到任未久。鄂凱不可入簡選之列。」上曰：「將此本送進，待朕詳思。」又吏部會同都察院題行京察。上曰：「京察無益，着候旨行。」　又兵部題正白旗蒙古副都統巴圖病故員缺，開列盛京户部侍郎莽色等職名。上曰：「驍騎參領邁圖，人材壯健，且有勞績。」又顧大學士等問曰：「精奇尼哈番智勇何如？」明珠奏曰：「觀智勇射箭平常。」上曰：「將此人問明來奏。」　又諭曰：「朕聞大計百姓甚是苦累，此大計並無裨益。」明珠奏曰：「聖諭極當，大計時陋規甚多。」王熙﹑吴正治﹑宋德宜奏曰：「大計因造册，百姓難免苦累。」　上又顧王熙等問曰：「直隸巡撫何如？」王熙奏曰：「直隸巡撫崔澄到任未久，不曾聞其行蹟。」宋德宜奏曰：「平常。」上曰：「崔澄甚是平常。前任巡撫格爾古德甚善。」又問曰：「復有誰？」明珠奏曰：「于成龍﹑阿哈達皆有賢聲。」王熙奏曰：「漢軍内金世德亦有賢聲。」上曰：「然。格爾古德﹑于成龍清廉愛民，故百姓至今猶贊揚不已。」王熙奏曰：「聖諭誠然。」　本日起居注官多奇﹑曹禾。	0
一三一○一九○○○	0
愁边种种关心事，客里纷纷见俗情。雁拆西风离思乱，鸟啼残夜旅魂惊。江河风景悲南渡，家室仓皇问北征。沧海横流安税驾，一桴从我任平生。	1
〈康熙〉二十五年丙寅（一六八六），五十三歲。居廬。在西城。	0
宁戚城荒墨水流，不其书阁晚烟收。停车忽讶罗衣薄，春到齐封海尚秋。	1
掣电机锋不容拟，已逐惊飙落千里。人生万事孰为大，世上百年能有几。馀蔬残肉岂能饱，包束乾坤归一指。今朝斋钵挂空墙，山前山后松风起。	1
芸君失计逐骅骝，梁月清宵忆旧游。怪是文坛收熟客，只今高阁束清流。登峰极目三千里，长啸栖神十二楼。换得湖山供笑傲，醉乡迟我并封侯。	1
逼撓無謀　“逼”字《合鈔》卷二一《懿宗紀》作“逗”。	0
嘉昆：《楊守敬〈水經注疏〉糾謬一則》，《中國歷史地理論叢》，年（）。	0
绛鹤晨严，红麟朝爇，玉楼高不胜寒。荔香欲动，梨花方酽，凤城约略春还。北台双马耳，隔银海、凭高试看。汉宫卅六，飞琼弄玉，犹是在人间。浑不似、唐家平蔡日，又雾沈蛮峤，冰合鲸川。洛阳城里，蓬门如水，何人唤起袁安。且斟千日酒，为桥北、梅花破颜。夜来须记，瑶台月在群玉山。	1
樗材无补圣明时，持斧年多鬓欲丝。蘋藻久虚先垄荐，诗书应有正人知。趋朝凤阙推先达，退食乌台愧后期。幸自此身安蹇拙，几看云与意俱迟。	1
暂脱尘机便似闲，寻君我得近青山。蹇驴攧过平桥晚，诗在秋林落照间。半卷道书修素业，三层高阁坐凭窗。襄阳耆旧知谁似，独向绳床拜老庞。	1
城头鸦鸣曙，起坐理冠帻。开窗写遥望，烟雾竟川泽。喧喧市声动，漠漠井气白。如何山中人，岁莫尘埃客。	1
邂逅江干得胜流，襟怀冰玉气横秋。相逢便及平生事，欲去知难苦死留。残漏寒灯催别酒，淡云微雨送行舟。虎头自是封侯骨，稳上青云莫倦游。	1
宋爲慶源軍　按《宋史》卷八六《地理志》，〈慶源府〉，“〈崇寧〉四年賜軍額，〈宣和〉元年升爲府”。《考異》云：“其初雖有〈慶源軍〉節度之名，乃升刺史州爲節度州，非改州爲軍也。當云〈宋〉爲〈慶源府〉。”	0
探秘石钟归棹迟，浔阳恰是上灯时。烛摇霜影团圆夜，月挂江头杨柳枝。共约新题酬远客，频斟菊盏醉蛾眉。问君一返香山后，红叶裁成寄与谁。	1
晚就田郎饮，高歌坐此庭。炎天忽云雨，西日更雷霆。席傍檐花湿，窗临苑树青。相过恋朋好，常得慰飘零。	1
大清圓寂恩師明（闕）	0
论学疑植党，著书或谤诽。陆宣校医方，程子却讲艺。匪惟保厥身，正以善养气。痛赵尚笺骚，蒙伪乃注契。紫阳心更苦，矧复伤五季。人伦苟不绝，天意必有寄。方冬木尽脱，生机盖下被。乱世重吾儒，义长在天地。哀哉二刘子，冻馁死无畏。群盗已蜂起，谷食日踊贵。妻子相去远，教授废陈肄。刑不威小人，礼不正在位。虚有建学名，而无弘道计。方领矩步伦，展转沟壑毙。后进失师承，攘寇入不义。伤哉魏玄成，著论为流涕。	1
江上秋阴薄，晚风生树颠。高尘捲苍霭，归鸟度青天。牧马平芜野，捕鱼斜日船。千村新稻熟，茅屋起炊烟。	1
師范講習所畢業生党榮慶撰序	0
修除事已新，风光喜无减。值此冬景和，频上孤亭览。寒云远汀散，斜照平冈敛。依然爱南山，吐岭三两点。触物兴自发，缅旧情方黯。何当携手来，杯酒同一感。	1
闲里琴书白日长，岸花相妾水花香。桥东信马吟诗客，不是若耶游冶郎。	1
单于宝刀寒映雪，月氐髑髅饮冤血。泥丸真人辞绛宫，曲生时能醉其骨。阏氏夜帐葡萄香，拍拍春霞滟秋月。贤王起舞谷蠡歌，传饮欢呼两耳热。灯前人影半阑残，灯后青燐已明灭。持杯本为浇嶙峋，胡然对此伤精魂。弓蛇犹能致惑疾，智瑶岂是无心人。头颅如许当速朽，生擒误入仇家手。忍将鸣镝射头曼，吁嗟降王亦何有。后来汉使渃水东，犹待留犁浇盟酒。	1
脩竹趁春阳，猗猗出画堂。孤根穿密甃，高干倚飞梁。色润窗纱绿，烟和印篆香。传闻尤异处，清夜露瀼瀼。	1
寻章摘句梦难圆，举国焚书劫火燃。四海年年呼万岁，苍生血泪有谁怜？	1
步嘉謹按：《國語·越語下》“勞而不矜其功”句，韋昭註：“矜，大也。不自大其功。”《越絶書》釋爲“大而不有功者也”，略與韋註義同。	0
諾驅住苴咩城。 （同前）	0
阊阖开晴日，炉烟散暖风。庆成臣礼具，锡宴上恩隆。冠佩随班入，蓬莱有路通。楼台千仞表，音乐五云中。御酒浮杯酽，宫花插帽红。龙颜瞻咫尺，鸳序映西东。有幸逢嘉会，无能补圣聪。太平思献颂，欢乐万方同。	1
《爾雅》：「東至於泰遠，西至於〈邠國〉，《説文》作〈汃國〉。〈汃〉，西極之水也，府巾切。南至於〈濮鉛〉，北至於〈祝栗〉，謂之四極，此四方極遠之國。〈觚竹〉﹑〈北户〉﹑〈西王母〉﹑〈日下〉，謂之四荒。」	0
雄儿任气侠，声盖少年场。借友行报怨，杀人租市旁。吴刀鸣手中，利剑严秋霜。腰间叉素戟，手持白头镶。腾超如激电，回旋如流光。奋击当手决，交尸自纵横。宁为殇鬼雄，义不入圜墙。生从命子游，死闻侠骨香。身没心不徵，勇气加四方。	1
江山摇落见霜葩，枕畔香风到细丫。不是先生爱孤寂，人间回首已无花。	1
青天如水晚烟阔，幽人山中夜行雪。酒酣兴发啸复歌，独倚寒松望明月。明月渐高天渐风，前山野火烧晴空。远光隐映照不到，飞作明霞千片红。	1
〈明〉〈范淶〉撰。 入《存目》。	0
雪云江上语依依，不比寻常恨有违。四十馀年心莫逆，故人如我与君稀。	1
我怀苏子瞻，白发谪岭南。当时梅花有佳句，至今清气遗江潭。江南见耳孙，气貌殊不凡。平生不识耕与蚕，经史六艺俱沉酣。昔年横经坐太学，壁水浩荡恩波涵。高堂忽念垂鹤发，丹陛一夕辞朝簪。归来结屋依苍岩，白日对客惟清谈。我家茅屋深烟岚，门前绿树垂黄柑。徵书一夕下岩穴，长江万里随风帆。云根黄独如斗大，十年无梦携长镵。读君新诗如梦觉，令我一唱叹者三。逋仙旧居偶一过，夜雨苍苔荒石龛。南枝久己化荆棘，缟衣无复来毵毵。我方束书上京国，百拙自叹无一堪。长途两脚倦行役，黄尘扑面羞青衫。明年傥遂归田约，白首相见期无惭。	1
白云深处是乡关，酒熟花香任往还。为报晓钟莫惊起，且容归梦到旗山。	1
謹述為誌，而系之󲳴。	0
底须咄咄漫书空，未觉人间欠此翁。黄犊自随谙寂寞，青山亦讳话穷通。人方怒及水中蟹，我亦冥如天外鸿。醉眼不知人几品，久将樵牧等三公。我亦思兮天一涯，樊川诗老此曾家。九夫容隔秋风浦，一独速眠春雨蛙。竹屋有灯谁与共，秫田可酿不须赊。何年又赋高轩过，豆粥犹能办咄嗟。过从一笑酒瓶空，不是樵翁即钓翁。偶种竹成俱崛强，旋移花活尚神通。前身已化归辽鹤，醉帖犹传戏海鸿。新贵少年吾自老，世间白发几曾公。蚁丘得丧事无涯，冷眼难瞒老作家。公等功名千里马，山居鼓吹两池蛙。牛羊野径通村近，虎豹天关去国赊。本是秋风钓竿手，故吾犹在复何嗟。	1
唐虞虽远愈巍巍，孔氏如天孰得违。大道岂容私学裂，专门常怪世儒非。少林尚忌随人转，老氏亦尊知我稀。能尽此心方有得，勿持糟粕议精微。	1
【綱】三月，〈漢〉〈石勒〉襲〈薊〉，陷之，殺〈王浚〉，師還；〈薊〉降於〈段匹磾〉。 磾音低。	0
别罢花枝不共攀，别后书信不相关。欲觅行人寄消息，衣常潮水暝应还。三月桃花含面脂，五月新油好煎泽。莫复临地不寄人，谩道江中无估客。	1
《正義》曰：“咙，音伐；下音仁鋭反。《説文》云：盾，瞂也。”	0
【葉】咸豐五年南海伍氏刻本。道光二十九年楊氏﹑岑氏刻本，附校勘記。	0
〈傑〉少有壯志，每以功名自許。善騎射，有膂力。〈魏孝武〉初，起家子都督。後從西遷，賜爵〈都昌縣子〉。〈太祖〉奇其才，擢授揚烈將軍﹑羽林監，尋加都督。〈太祖〉嘗謂諸將曰：“〈王文達〉萬人敵也，但恐勇決太過耳。”復〈潼關〉，破〈沙苑〉，爭〈河橋〉，戰〈邙山〉，皆以勇敢聞。親待日隆，賞賜加於倫等。於是賜姓〈宇文氏〉。除〈岐州〉刺史，加撫軍將軍﹑銀靑光祿大夫，進爵爲公，邑八   百戶。累遷大都督﹑車騎大將軍﹑儀同三司﹑侍中﹑驃騎大將軍﹑開府儀同三司。	0
小梅疏影。最是清嘉景。披雪孤芳自咏。漫倚东篱，星河方耿耿。韵深香冷。酩酊谁能省。幸有鸿飞南岭。好伴诗怀，冰心期路永。	1
万里先行脚，三家晚闭关。曾求诗入海，亦作史藏山。	1
秫地成来多酿酒，杏林熟后亦留钱。不须置驿迎宾客，直到门前系画船。	1
二年  春二月，御札求直言。	0
從招討使〈張俊〉平賊，〈俊〉常謂諸僚佐曰：「〈岳〉觀察之勇略，吾與汝曹俱不及也。」	0
晏侯昔为州，岁旱庆霖雨。夫君与方子，吟思共清苦。不才辄继声，玉石愧同处。赓酬自邦君，高歌遍幕府。开编读英辞，风义恨修阻。历年屈指八，阅守今已五。温温刘苏州，扬仁美风土。篇章极清新，操行到淳古。去年掌胶庠，幸此荫德宇。遇君来自西，暂作皋桥旅。并游盍簪裾，良宴陪樽俎。辱顾眼俱青，言诗多见与。近当庚伏间，不雨病禾黍。田乾如龟裂，一溉劳远取。如惔沴气生，望岁群心沮。园居虽閒旷，何处逃蕴暑。使君忧悯深，雩祀以时举。精诚祷祠下，若与神告语。随车油云飞，阖境膏泽溥。槁苗兴膴原，涸辙通别浦。万轮水可汲，千笠草务去。籼禾与稏稻，指期入我庾。清晖登溪山，馀润满林圃。中吴垂白叟，买酒相抃舞。扫石邀良朋，清风快谈麈。此时无一诗，欢意何以叙。朝家日隆平，二圣保基绪。施仁塞天渊，敷政皆尧禹。旧臣留旦奭，新相拜房杜。风和调舜琴，俗厚空周圄。销变召泰和，协气应律吕。吾侪夙承学，嘉庆幸亲睹。相期美康平，复见颂多稌。	1
【目】〈曹操〉之征〈張魯〉也，爲敎與〈合肥〉護軍〈薛悌〉， 爲敎，猶言作書。 署函邊曰： 署，簽書也。函，匱也，所以盛書者。 “賊至，乃發。”及是，〈孫權〉率衆十萬圍〈合肥〉。〈悌〉發函，敎曰：“若〈孫權〉至者，〈張〉﹑〈李將軍〉出戰，〈樂將軍〉守，護軍勿得與戰。”〈樂進〉等以衆寡不敵，疑之。〈張遼〉將獨出。〈李典〉素與〈遼〉不睦，慨然曰：“此國家大事，顧君計何如耳，吾豈可以私憾而忘公義乎！請從君而出。”於是夜募敢從之士。明旦，陷陣衝壘，入至麾下。〈權〉大驚，走至〈逍遙津〉北， （在今〈安徽〉〈合肥市〉東，〈肥水〉渡口。） 〈賀齊〉率三千人在〈津〉南迎。〈權〉入船，〈齊〉涕泣曰：“至尊人主，常當持重，願以此爲   終身之戒！”〈權〉自前收其淚曰：“大慙，謹已刻心，非但書紳也。”	0
右補政史類注補之屬	0
先是朝廷命〈詳〉自〈虔州〉進兵，而〈江西〉制置使〈胡世將〉亦遣左朝請大夫·本司參議官〈侯慤〉﹑中軍統領官〈邱贇〉與之會。前一日，〈慤〉等至城下，權軍事﹑左中大夫〈張羲叔〉遣叛兵〈劉淨〉等就招。翼日，軍中脅從者六百餘人解甲出城，其首謀猶不出。〈慤〉等縱兵入城，賊敗走，追殺五百餘人；時降者尙懷反側，〈慤〉盡誅之。旣而〈羲叔〉待罪於朝，士民言其有撫定之勞，乃詔放罪。於是叛兵所掠金帛子女，多爲〈慤〉所取而去。	0
〈珙〉謂其佐曰：“政府未之思耳。彼若以兵綴我，上下流有急，將若之何？〈珙〉往則彼擣吾虛，不往則誰實捍患？”識者是之。〈珙〉至〈江陵〉，登城，歎曰：“〈江陵〉所恃〈三海〉，不知沮洳有變爲桑田者，敵一鳴鞭，卽至城外。自城以東，〈古嶺〉﹑〈先鋒〉，直至〈三汊〉，無有限隔。”乃修復內隘十有一，別作十隘於外，有距城數十里者。〈沮〉﹑〈漳〉之水，舊自城西入〈江〉，乃障而東之，俾遶城北入於〈漢〉，而〈三海〉遂通爲一。隨其高下，爲櫃蓄洩，三百里間，渺然巨浸。土木之功，百七十萬，民不知役。繪圖上之。	0
宋陸游撰。 仕履見史部傳記類。 是編皆記文房用物以及食物法，末有毛斧季 扆 跋，稱袁尚之《嘉藝録》中有此卷，從放翁真蹟抄出者，故卷末有宇文 公諒 ﹑袁 褧 二跋，尚之即 褧 之字也。	0
〔陽嶠爲御史〕	0
敝貂冲寒马声湿，馀杭门外送归客。去年曾送六朱幡，今年又送四千石。更有三令相后先，采不盈筐去如织。濛濛风雪人气薄，漠漠烟尘剑花蚀。独立长空倚天壁，几度乞归归未得。贰卿荦荦天与姿，不肯随俗相脂韦。声名早落虞舜聪，霞裾云佩明春晖。虞舜已死不复返，云埋苍梧天地悲。万物兴歇各有期，人生出处宁无时。揽裾结佩下霄汉，苟得吾志官无卑。史臣昨侍玉皇案，爱民一语何孜孜。愿公领此深长思，民力竭矣谁其知。更须同志共此事，则公且去吾亦归。	1
等閒看尽弁衡毗，旁郡聊从捧檄驰。候管乍披新定志，邮筒忽见故人诗。君方清绝行明镜，我正摧颓据槁枝。为喜綵衣还膝下，椒柈趁得颂花时。	1
短短吾身耸耸肩，眉如败棘嘴朝天。春风吹鬓荒唐绿，白鹤牵衣抵死闲。最爱餐餐猫乳臭，何须口口蜜糖甜。回头问世余何物？一笑颓然玉已颠。	1
〈師古〉曰：“〈景帝〉太子，〈栗姬〉所生，謂之〈栗太子〉。”	0
是日，給事中〈唐堯欽〉亦具疏諫。帝獨手〈沂〉疏，震怒，謂〈沂〉欲爲〈馮保〉﹑〈張居正〉報讐，立下詔獄嚴鞫。〈時行〉等乞宥，不從。讞上，詔廷杖六十，斥爲民。御批至閣，〈時行〉等欲留御批，中使不可，持去。帝特遣司禮〈張誠〉出監杖。〈時行〉等上疏，俱詣〈會極門〉候進止。帝言：“〈沂〉置貪吏不言，而獨謂朕貪，謗誣君父，罪不可宥。”竟杖之。太常卿〈李尙智〉﹑給事中〈薛三才〉等抗章論救，俱不報。〈國〉﹑〈錫爵〉以言不見用，引罪乞歸。〈錫爵〉言：“廷杖非正刑，祖宗雖間一行之，亦未有詔獄﹑廷杖幷加於一人者。故事，惟盜賊大逆則有打問之旨，今豈可加之言官。”	0
大理寺丞〈劉端〉，約刑部郞中〈王高〉同棄官去。跡露，被執。召問：“〈練安〉﹑〈方孝孺〉何如人？”〈端〉曰：“忠臣也。”〈文皇〉曰：“汝逃，忠乎？”〈端〉曰：“存身以圖報耳！”命與〈高〉俱劓其鼻。〈文皇〉笑曰：“作如此面目，還成人否？”〈端〉詈曰：“我猶有面目，卽死可見皇祖！”〈文皇〉怒，立捶殺之，戍其家。	0
振锡归来又许时，苔痕犹污坐禅衣。是非不定空怀古，惭愧高人蚤见几。	1
云端访古寺，树杪临危阁。风厉慑草木，霜乾喜雕鹗。天时既悽惨，人意亦寂寞。回念故山远，心随日西落。	1
由上述著録可知，《西夏書》書名﹑卷數均有異説，書名有《遼金西夏書》和《西夏書》兩説，卷數有十卷説﹑十五卷説。就書名看，龔氏編修的《杭州府志》著録有誤。據《海昌備志》﹑《海寧州志稿》等文獻著録，周春著有《代北姓譜》﹑《遼金元姓譜》，且兩書在《松靄初刻》﹑《周松靄先生遺書》﹑《昭代叢書》等叢書中收録並傳世。《杭州府志》著録周春的著作時，顯然是將「西夏書十五卷」六字誤入《遼金元姓譜》書名之「遼金」二字之後，當乙正。關於《西夏書》的卷數，自清迄今，絶大多數學者幾乎都傾向於《清史稿》的説法，認爲《西夏書》卷數是十卷，編著者是周春。據筆者考證，中國國家圖書館﹑北京大學圖書館和上海師範大學圖書館各藏一部《西夏書》的殘抄本。國圖藏本之序落款曰「周春識」。北大藏本即鄧衍林著録的十卷本《西夏書》，未題著者名，抄本後有胡玉縉寫的《西夏書書後》曰：「《西夏書》十卷，海寧周春撰。」上海師大藏本題書名爲《西夏書列傳》，亦未署編著者名。通過分析比較，結合其他文獻佐證，筆者認爲，《西夏書》原書没有最後定稿，傳世本也非《西夏書》原書原貌，是一個殘本，卷數存十一卷，《西夏書》的卷數完整的應該是十五卷，其編修者祇可能是周春一個人。	0
上澶州　〈馮〉注：“〈江〉〈浙〉本俱作‘開德府’。”今按：影〈宋〉鈔本﹑〈吴〉本﹑〈盧〉本﹑〈周〉本俱作“上，〈澶州〉”。《宋史》卷八六《地理志》以〈開德府〉爲“上”，而謂本〈澶州〉，〈崇寧〉五年升爲府。本《志》以〈元豐〉爲準，則應作“上，〈澶州〉”。	0
《夢李白二首》（同書卷二一八）：「死别已吞聲，生别常惻惻。江南瘴癘地，逐客無消息。故人入我夢，明我長相憶。恐非平生魂，路遠不可測。魂來楓林青，魂返關塞黑。君今在羅網，何以有羽翼。落月滿屋梁，猶疑照顔色。水深波浪闊，無使蛟龍得。　　浮雲終日行，游子久不至。三夜頻夢君，情親見君意。告歸常局促，苦道來不易。江湖多風波，舟楫恐失墜。出門搔白首，若負平生志。冠蓋滿京華，斯人獨憔悴。孰云網恢恢，將老身反累。千秋萬歲名，寂寞身後事。」	0
《鐸舞》，〈漢〉曲也。	0
如此江山如此楼，黄云出地紫云收。蠹残旧义张三世，蜂起新谈大九州。海外虬髯空作侠，人间猿臂负封侯。学书学剑都无用，胸有茫茫万古愁。	1
眈眈九虎护秦关，懦楚孱齐几上看。禹贡土田推陆海，汉家封檄自天山。北风猎猎悲笳发，渭水萧萧战骨寒。三十六峰长剑在，倚天仙掌惜空闲。	1
〈澍〉按：《高士傳》多本《決録》，今據補。	0
〈師古〉曰：“謂玄象。”	0
薄游倦矣，算扁舟、合傍湖山佳处。三十六鳞红策策，怕寄天涯鸥侣。酒剩豪吟，花馀英气，难系春长驻。一春情味，故人旧雨今雨。闻道料检行縢，提携席帽，江北看山去。谢守不生梅老死。海内风烟谁主。宛水迢迢，敬亭蔼蔼，斜照纷无数。为君怀古，定添多少诗句。	1
弱龄轻日月，迈景想神仙。顾往谅无及，待来徒自怜。黄金弃砂砾，劬心鍊丹铅。凿石不得水，沉剑徒窥渊。流光不我与，白发盈华颠。杖策出门去，十步九不前。归来对妻子，尘灶午未烟。干时乏计策，退耕无园田。霜蒲怨青松，逝矢恨惊弦。巳矣复何道，吞声赴黄泉。	1
晚得休文一解颜，识君曾是画图间。阳春白雪何由和，句有雌霓诵亦难。	1
聞見後録三十卷　舊寫本　黄丕烈跋（）	0
郭秉仁　傅鵬萬　侯維屏　傅秉󲳴　王尚義　傅誨　侯德壽　郭夢全　傅󲳴󲳴　󲳴成󲳴	0
〈師古〉曰：“三驅，古射獵之等也。一爲籩豆，二爲賓客，三爲充君之庖也。”	0
二十三年 （甲辰，一五四四） 秋八月，以吏部尙書〈許讚〉﹑禮部尙書〈張璧〉爲〈文淵閣〉大學士。〈嚴嵩〉事取獨斷，不相關白。〈讚〉論之，〈嵩〉乃上言：“獨蒙宣召，於理未安。往歲〈夏言〉惡與〈郭勛〉同列，以致生𨻶。夫臣子比肩事主，當協恭同心，不宜有此嫌異。今諸閣臣凡有宣召，乞與臣同，如祖宗朝〈蹇〉﹑〈夏〉﹑三〈楊〉故事。”〈嵩〉蓋欲示厚同僚，且明〈言〉妒也。	0
乳雏出㲉老雌鸣，石上雄呼喔喔声。同入春园拾虫蚁，梨花雪白近清明。	1
俛仰尘埃的自羞，稍看寒饿复谁忧。小儿造物巧相戏，穷鬼逐人殊未休。我所不知烦子算，世如无取更何求。服箱挹酒真么么，那用区区问斗牛。	1
生晛：《郭氏家廟碑碑陰》：「孫……奉義郎﹑試太常寺協律郎﹑〈晉陽縣開國男〉〈晛〉。」	0
出應童子試，補縣學生員。十二月，娶夫人鄒平張氏。	0
六年三月丙午，歲星入南斗。庚申，月食。五月己酉，太白晝見。六月癸未，太白經天。九月壬子，太白犯右執法。	0
芍药酴醾满院春。门前杨柳媚晴曛。重帘双燕语沈沈。花映绿娇初日嫩，叶栖红小晚烟昏。轻雷不觉送微阴。	1
朐縣〔三三四〕	0
一湾晴绿转溪蘋，载酒谁家探好春。此地久无看竹处，他山犹有种桃人。泥添燕子巢边雨，雪点梨花陌上尘。安得移家同卜隐，儿孙婚嫁学朱陈。	1
露湿玉阶时候。妆点秋容消瘦。试写画中看，脂晕粉香盈袖。知否。知否。清影怜它如旧。	1
残日西颓百感沉，空挥老泪洒东林。当腰自有亭亭玉，怅望龟山诵子衿。红衣褪尽翠笼烟，叶底难寻少伯船。漫道兴亡关女色，沉沉帝座夜空悬。笠泽茫茫月半规，寻仙已觉十年迟。水云深处回舟晚，赋敛而今到紫芝。	1
公在淄州長白山僧舍 今醴泉寺 讀書，一夕，見白鼠入穴中，探之，乃銀一甕，遂密埯覆。後公貴顯，寺僧修造，遣人欲求於公，但以空書復之。初，僧怏然失所望。及開緘，使於某處取此藏。僧如公言，果得白金一甕。今人往往談此事。	0
閏四月，〈辰州〉奏破〈下溪州蠻彭儒猛〉，斬六十餘級，降千餘人，獲其子〈仕漢〉。丁未，有泉出拱聖營〈真武祠〉側，京師癘疫者飲之多愈。甲寅，作〈祥源觀〉。	0
十四年二月，上謁〈裕陵〉，〈承惠〉迎扈，派藩司〈方受疇〉隨營。上以〈保定〉無大員駐紮，〈承惠〉又未豫行奏明，下部察議。五月，〈肥鄉縣〉知縣〈萬永福〉呈遞封章，言上年巡幸〈天津〉，沿途設戲臺點綴，〈肥鄉〉一縣派費三千兩，命拔去花翎，褫黄馬褂。六月，以〈密雲縣〉支放四月兵米，六月中旬尚未放竣，倉中並無存米，命傳旨申飭。七月，以失察〈寶抵〉知縣〈單福昌〉﹑東路同知〈歸恩〉﹑署〈定興〉知縣〈顧淮〉侵賑，下部嚴議，革職，加恩降爲二品頂戴。十月，恭遇上五旬萬壽慶典，開復降二級，賞頭品頂帶。十五年三月，奏明年巡幸〈五臺〉，蹕路向無行宫之處，請添蓋板房。上命軍機大臣傳旨詢問，〈承惠〉自認愚昧，並請遵旨將向來一切點綴概行停撤，得旨：“朕何難據奏將〈温承惠〉議處，沽美名而邀衆譽，朕不肯爲。此後再如此嘗試，亦祗得議處   矣。”	0
含笑相携入绣帷。问侬可觉减腰围。凭几数数看浮罳。群舄已从新结束，黛螺犹是旧丰姿。钗边茉莉两三枝。	1
先生诗笔觑天巧，国中往往无曹鲍。一读快如檄愈头，抓痒底用麻姑爪。千古词林有若人，谁复庸中誇佼佼。当年流落见丹心，悬知世道终难拗。玉堂岂不愿公留，群吠其如尨也狡。出入风波千万里，葛巾野服混蛮獠。饥来只字不堪煮，豆粥一盂粗可饱。跋前疐后竟何成，赢得清名占箕昴。与公同时富贵人，名字磨灭随虮蚤。丈夫当为不朽计，方寸莫被饥寒扰。	1
一，官塘不等。共計一十六畝九分。	0
涉夏思已深，感秋念愈迫。思念皆为谁，为彼远行客。客行曷辰休，怅望朝复夕。出门虚有待，命驾焉所适。邈邈阻前欢，悠悠抱今戚。中庭一株橘，嘉实转金碧。爰意花开时，花边语离析。惜此不忍餐，留之候君摘。拟君君未来，回肠更如折。何当乘梦时，傥遂徽容觌。	1
此書鈔本中譌誤很多，這次付印前雖經多次校正，但仍有意義欠明甚至無法辨認之處，只得暫仍其舊。	0
《帝王紀》曰：“帝以尚書郎〈郭溥〉喻〈汜〉，〈汜〉以屯部未定，乞須留之。〈溥〉因罵〈汜〉曰：‘卿真庸人賤夫，爲國上將，今天子有命，何須留之？吾不忍見卿所行，請先殺我，以章卿惡。’〈汜〉得〈溥〉言切，意乃少喻。”	0
百年义法重师承，文字能关国废兴。东注风裁撝约学，制科取士讵无凭？	1
宋室踰河日，厓门避历辰。委裘悬百战，殉国有三仁。朗节明云汉，悲风凛缙绅。万年瞻庙貌，谁不吊贞珉。	1
我与丹青两幻身，世间流转会成尘。但知此物非他物，莫问今人犹昔人。	1
仰望灵山远，徒叹浊水边。三人同向往，一意涉长川。墟里离乡岸，苏城到客船。落霞看老友，乘月拜高贤。盛宴名流会，优游倦客旋。深情铭永佩，再会在来年。	1
挑取猶獨取也。獨取其名，如挑戰之義。	0
〈孫登〉字〈公和〉，〈汲郡〉〈共〉人也。無家屬，於郡〈北山〉爲土窟居之，夏則編草爲裳，冬則被髮自覆。好讀《易》，撫一絃琴，見者皆親樂之。性無恚怒，人或投諸水中，欲觀其怒，〈登〉旣出，便大笑。時時游人間，所經家或設衣食者，一無所辭，去皆捨棄。  嘗住〈宜陽〉山，有作炭人見之，知非常人，與語，〈登〉亦不應。	0
乙亥，車駕次〈潞州〉，以霖雨駐蹕。	0
〈柏崖廟〉，在縣西北三十二里。	0
以上數段文字，亦見於“西支爲〈靖逆渠〉”﹑“又西流，與〈蘇勒河〉合”﹑“又北，合於〈昌馬〉，是爲〈蘇勒河〉”﹑“〈蘇勒河〉西過〈橋灣城〉南”諸綱目注文中，而詳略﹑順序有不同。	0
诸方口里水漉漉，一滴何如龙鼻头。涨起春溪新濯锦，触崖翻瀑浪花浮。	1
以〈吴貞毓〉爲〈東閣〉大學士。	0
岩溜蓄清响，樵风振林樾。挽棹沿洄溪，冈峦瓦错硉。白石激幽濑，苍崖露峭骨。天宇回生光，日华翻勃窣。漩洑曲埼通，周鉴穷检括。硖高秋气鲜，交疏锦绮缀。蔓藻澹芳流，粼粼漱玉活。澄渊理不违，得趣兴超忽。侧闻羊裘翁，高卧掔江月。	1
远望回龙阁，先惊便水天。溪山随树转，驿路抱江圆。艇爨潭中月，人归浦上烟。此中堪避地，何必武陵川。	1
石蹬云松著色屏，岸花汀草展江亭。青瑶叠甃通悬瓮，白玉双龙掣迅霆。地脉何尝间今昔，尾闾真解泄沧溟。乾坤一雨兵尘了，好就川妃问乞灵。	1
莫问甘醪浊与清。试将一酌破愁城。海棠过后荼蘼发，堪叹人间不再生。心已老，眼重明。嫣然国色带朝酲。耳边听得兰亭曲，一咏流觞已有名。	1
〈師古〉曰：“〈士弱〉，〈晉〉大夫〈士莊伯〉。”	0
生物趋功日夜流，园林才夏麦先秋。绿阴黄鸟北窗簟，付与来禽安石榴。	1
坤基葩简秀，乾光流易颖。神理远不疾，道会无陵骋。超超介石人，握玄揽机领。余生一何散，分不咨天挺。沈无冥到韵，变不扬蔚炳。冉冉年往逡，悠悠化期永。翘首希玄津，想登故未正。生途虽十三，日已造死境。愿得无身道，高栖冲默靖。	1
万里移归舠，东风谢绛桃。烟迷彭泽柳，雪喷海门涛。身世江湖老，君亲梦寐劳。匡庐翠九叠，萧散白云高。	1
嗟乎！自朋友道喪，死生易心，不行路視之者，何人乎？而報仇雪恥，〈子羽〉之所爲，是難能也。至老親臝葬一語，從之不忍，違復不能，不得已嗛之没齒，必薄葬其身而後卽於安，誰識其中心之篤摯者歟。近世風俗衰薄，士大夫不以務本爲重，後生小子，往往取有行誼之人而姗笑之，以妄肆其詆毁，此人心世道之憂也。	0
辦理軍機處爲咨覆〈俄國〉使臣〈伊〉查明事：	0
云封疑绝径，崖瀑似悬河。回望经行处，千峰攒若戈。峭壁前相识，层峦后复盘。坡陀开一掌，古驿挂飞湍。披席云同卧，盘餐雾共倾。等是烟霞境，清梦绕南衡。	1
鸥友鲈乡两不猜，石城秋霁净飞埃。最怜六代风流地，重有青莲赋凤台。	1
舊藏《蘭亭叙》三本，治平閒，蘇黄門自河朔持歸，東坡先生謂疑是起草者，後僧義祖摹刻石本，其一也；又定武石刻，黄太史云“肥不剩肉，瘦不露骨”者；又唐正觀中摹永禪師石本：凡三也，中原喪亂皆失之。渡江來，得晉陵胡安定家薛氏定武摹本，與今石刻大略相似，而此字畫尤近。	0
合同姓名偶有高下者　句上原有“等第”二字，據同上《范文正公集》﹑《宋文鑑》及《治蹟統類》删。	0
物有声色气味，人有耳目口鼻。万物于人一身，反观莫不全备。	1
四月獻宋主趙㬎謝后全后于上都　據上引《元史》，獻〈宋主〉等事在是年五月乙未朔。	0
〈師古〉曰：“顧，反也。乘，因也。”	0
〈應劭〉曰：“《春秋》‘敗〈宋〉師于〈乘丘〉’是也。”〈師古〉曰：“睢音雖。”	0
〈師古〉曰：“自言欲免官而去，但是〈杜陵〉一白衣男子耳，何須召我詣曹乎？”	0
時〈楊廷樞〉已死，贈侍讀。召〈張自烈〉爲簡討，〈沈壽民〉﹑〈劉城〉爲給事中，〈杜如蘭〉﹑〈金光豸〉爲禮兵二部郞，〈張之陞〉﹑〈金光閔〉爲行人。 〔考曰：按《嶺表紀年》載己丑冬，尙書〈魯可藻〉請召錄諸賢云云，時〈可藻〉被劾，未爲尙書也，當是庚寅冬事，志之俟考。〕	0
戊寅，次〈崇明〉，〈煌言〉曰：“〈崇明〉爲江海門户，有懸洲可守，先定之以爲老營。尚有疎虞，進退可依也。”不聽。	0
〈趙匡凝〉字〈光儀〉，〈蔡州〉人也。父〈德諲〉，事〈秦宗權〉爲〈申州〉刺史，〈宗權〉反，〈德諲〉攻下〈襄陽〉，已而以〈山南東道〉七州降〈朱全忠〉，〈全忠〉表爲行營副都統，〈河陽〉﹑〈保義〉﹑〈義昌〉三節度行軍司馬，會其兵以攻〈蔡〉，破之，〈德諲〉功多。未幾，卒，〈匡凝〉因自立。	0
執朝官三百餘人下詔獄。時早朝有遺書丹墀者，上命拾以進，則吿〈瑾〉不法狀也。〈瑾〉大怒，矯旨跪百官〈奉天門〉下，諸監立門東監之。有頃，命大臣出。翰林院官東向跪，曰：“內監雅待衆翰林，敢爾？”亦使出。御史等官東向跪，曰：“御史習知法度，亦寧敢爾？”〈瑾〉不聽。時暑甚，僵偃十數人，命曳出。內監〈黃偉〉忿曰：“書中所言，皆爲國爲民。好男子死卽死耳！何不自言，嫁禍他人爲？”〈瑾〉怒目曰：“是何好男子！不露章，乃匿名。匿名，固死也，矧御前！”拉諸監入，〈李榮〉曰：“入矣，公等俛而舒。”令內豎擲冰瓜焉。有頃，〈瑾〉還來，〈榮〉曰：“來矣！”皆還跪。〈瑾〉目之怒，復入。至暮，盡送下詔獄，〈長安〉鬻飯者，爭飯百官市中。明日，〈李東陽〉疏救，〈瑾〉微聞出內寺，乃得釋。上手匿名書，曰：“汝謂賢，吾故不用；汝謂不賢，今用之。”遂退〈李榮〉﹑〈黃偉〉，任〈瑾〉益專。	0
〈小如者部〉見于《通典》﹑新﹑舊《唐書》，爲〈室韋〉之一部，居于〈嫩江〉流域以北，此作〈奚部〉〈小如者部〉疑誤。	0
《讀書偶記》八卷， 〈趙紹祖〉撰。	0
望夷宫中养秦鹿，百二山河春草绿。穿花尚作呦呦鸣，宁识外人须尔肉。李斯父子牵黄犬，上蔡东门志何浅。血污云阳腰领红，狡兔纵肥能几脔。阉高貌软足心路，称马献君君不悟。群臣相视莫敢非，只恐出言丞相怒。丞相怒，秦祚移。函谷不守秦鹿驰，高材疾足争逐之。项王叱咤起，乌骓日千里。逐之不得不肯止，人疲马困乌江死。沛公隐芒砀，手剑三尺长，网罗一举围咸阳。扼其角，刳其肠，食肉寝皮传后王。秦鹿死，走狗烹。后人不用悲韩彭，帝王神器匪力争。炎炎火德多洪福，前有高皇后文叔。回首平灵莽卓生，汉业亦同蕉下鹿。	1
羊裘两袖拂花庄，肯著人间等辈裳。酒后形骸都不记，却疑今日有严光。	1
蔼蔼山川曲，朝曦散秋光。草露尚未晞，岭树变微霜。白云满长谷，此中多深藏。遵养共时晦，灭景不可望。扰扰倦行役，拙诚难可将。	1
高台不见凤凰游，望望青天入海流。舞罢翠娥同去国，战残白骨尚盈丘。风摇落日催行棹，潮卷新沙换故洲。结绮临春无觅处，年年芳草向人愁。	1
督亢陂前秋复春，埋荒落日悯劳薪。州存十六兴亡迹，路绝三千南北津。急难弟兄镫火共，伤神妻子涕痕新。触怀夜雨归何自，莫浣京华一窖尘。	1
僞〈齊〉於〈唐州〉北〈何家寨〉置〈鎮汝軍〉，屯兵聚糧，爲窺〈唐〉計。王遣〈王貴〉﹑〈董先〉等攻毁之，僞〈五大王〉〈劉復〉擁兵出城迎敵。〈貴〉等遇之于〈大標木〉，衆幾十倍，一戰俱北。僞都統〈薛亨〉以衆十萬，掠〈唐〉﹑〈鄧〉來援。〈貴〉﹑〈先〉戰，陽北，命〈馮賽〉以奇兵繞出其後。〈亨〉果來追，〈先〉回兵夾擊，賊大敗，〈五大王〉以匹馬還。	0
流落还词客，飘零见此曹。文家存选体，乐府失风骚。归榇黄河曲，招魂涨海涛。才名身后事，汝岂没蓬蒿。	1
乙巳，翰林學士〈陳誠之〉兼侍講〔讀〕﹑同知樞密院事。	0
以雪堂付潘大臨﹑大觀居住。並託潘丙（彦明）照管。	0
上丹田，玄空路。玉锁金关，八卦珠帘库。左有青龙，右有白虎。碧眼胡僧，便是三清土。虎伏龙，龙伏虎。战退三尸，赢得河车路。意马心猿弄拴住。运上昆仑，透入泥丸去。	1
碧落空明翠欲流，沧溟东角暮云收。光摇银阙三山晓，冷漾冰轮六月秋。五夜潮回蟾影浴，九天风动桂香浮。广寒分取长生药，稳泛仙槎访斗牛。	1
祠堂之修也，建自明時先祖遇春﹑方春﹑富春等。自闖寇作亂，房屋損壞，老幼皆逃，先祖之堂，遂成狼狽矣。至余祖父式錦，每日目睹心傷，欲修而補之，因舉維基﹑鴻韜﹑培錦等，積聚錢糧，以爲修工之資。無如連年荒歉，户族貧寒，工卒未克修補。至臨終之時，猶叮嚀囑咐，以成其事也。余心終不能忘，因與伯父泮生於乾隆六年夏四月，請合族人等議，舉享慶﹑注生﹑浦生等以管修工；奎錦﹑清生﹑湜生﹑汶生﹑美生﹑泌生﹑作棟以緡錢糧。余一人朝夕以督，襄其工。建修堂殿五間，增補東西各五間，以及大門﹑便門，共費銀鈔百有餘兩。至七年冬十一月，厥工告成，合族欣然。遂勒石以誌之，或上可遂祖父之志於九泉也。庶乎後之子孫，各得於先人之󲳴同，蓋孝享於無窮。嗣後毁壞者急補，失祀者相咎，慎勿󲳴先祖之志，並使後之未續者，後分三派以續之。然派雖分，而源則無分也。後之子孫其宜見合族如一家之親，世世好之，無相尤也，以爲吾宗族之慕乎！	0
顓事有知　各本並作“顓事者加”，據《漢書》《五行志》改。	0
【編】定衞所官軍及將帥將兵之法。	0
鸣雨歇深院，高门闭重关。虚室凉生枕簟，昼寝梦魂安。天外好气时至，林际断霞孤映，鸦带夕阳还。庭交莎草绿，砌拥蜀葵丹。暑气销，暝阴敛，角声残。起步檐楹徙倚，聊得簿书闲。却忆年时故里，曾唤小舟载酒，草阁枕江寒。月明歌绿水，云静看青山。	1
在昔有言无不雠，故于嘉咏岂宜休。出奇吴国将能战，探隐汉宫人戏阄。吹笛梦来犹记曲，爱歌老去未忘讴。车中变服为秦客，头上南冠学楚囚。日永欢呼遗博齿，夜深谈论废更筹。海陵已有从游约，今欲西归且榜舟。	1
郢匠抡材日，辕轮必尽呈。敢言当一干，徒欲隶诸生。末学惭邹鲁，深仁录弟兄。馀波知可挹，弱植更求荣。绩愧他年败，功期此日成。方因旧桃李，犹冀载飞鸣。道浅犹怀分，时移但自惊。关门惊暮节，林壑废春耕。十里嵩峰近，千秋颍水清。烟花迷戍谷，墟落接阳城。渺默思乡梦，迟回知己情。劳歌终此曲，还是苦辛行。	1
望长安、一囊书剑，匆匆几度寒暑。忧来何事堪消遣，托意麝煤琼楮。乡梦苦。记每到、愁时但恨风和雨。凄悽楚楚。算零落天涯，二三知己，便足慰羁旅。梁园暮，蓦地闻君才富。吟怀澄澈如许。邹枚韵事今安在，碌碌大都尘土。君记取。看寂寞、当时谁是骚坛主。英华含咀。喜风雅今存，阿龙年少，可许共挥麈。	1
公退寻芳已是迟，莫因他事更来稀。未经旬日唯忧落，算有开时不合归。歌槛宴馀风袅袅，闲园吟散雨霏霏。高楼鼓绝重门闭，长为抛回恨解衣。	1
车骑衢民不可攀，机山云约首春还。綵衣堂上成童戏，八十慈亲为解颜。	1
可是行云有意，故把纤阿，一轮推落。飞入南窗，次第穿帘度幕。霓裳弄影，金波堪挹，绡帐生寒，冰壶初濯。遍处笙竽俱静，香雾空濛，冷浸半床弦索。正值梦回酒醒，旅中单枕眠乍觉。便欲乘风去，向琼楼玉宇，细听仙乐。嫦娥应是，笑人长恁寂寞。十年前事，心儿上、忆分明如昨。此时此夜，怎许人睡着。	1
苍苍欲堕地将倾，一夕繁忧百感生。若向五湖行便得，更谁铁骨干升平。	1
〈黃承昊〉《折肱漫錄》六卷	0
戊寅此日度真州，坝上閒书几字留。薄暮喜投扬子宿，青山近接石城秋。	1
南州来赋客，北苑问高僧。佛土穷三界，人天度七陵。孤云晨拓钵，大雪夜传灯。便欲逃禅去，风幡證惠能。	1
一四八七頁一四行　（夷）〔〈楚〉〕滅〈舒蓼〉。〈景祐〉﹑〈殿〉本都作“楚”。	0
昔人耽隐约，屠酤身亦安。矧伊丛古书，枕藉于其间。读书博诗趣，鬻书奉亲欢。君能有此乐，冷淡世所难。我本抱孤尚，为贫试弹冠。欲和南薰琴，秋风欻戒寒。恬无分外想，剩有日晷閒。阅书于市廛，得君羁思宽。诵其所为诗，刻苦雕肺肝。陶韦淡不俗，郊岛深以艰。君勇欲兼之，日夜吟辛酸。京华声利窟，车马如浪翻。淡妆谁为容，古曲谁为弹。桐阴覆月色，静夜独往还。人皆掉臂过，我自刮眼看。百年适志耳，岂必身是官。不见林和靖，清名载孤山。	1
【〈宋城〉】〈唐〉中書令﹑右僕射﹑〈齊公〉〈魏元忠〉，生〈昇〉﹑〈晃〉。〈昇〉，太僕少卿。〈晃〉，〈泗州〉刺史。	0
飒飒复霏霏，清晨坐掩扉。短篱垂豆角，破壁上苔衣。润觉琴声缓，凉惊酒力微。客楼诗句满，未许沈郎肥。	1
红孕庭柯，青含堤柳，北堂残雪都消。细数番风，商量春色，二分刚到花朝。雅人深致，趁佳日，良朋更邀。朅来旧侣，中仙词笔，太白吟豪。虚窗静俯平皋，绕郭溪山，苍翠堪招。晴光冉冉，野田生菜初挑。古槐垂阴，又春色，新添嫩条。斜阳归去，更把清尊，香醉黄娇。澄碧销云，空青耀彩，一轮高揭重霄。清入虚襟，明如素抱，皎然尘念都消。静聆更漏，渐搀入，高风树梢。闲庭深伫。如水清晖，相对终宵。当年报国焦劳，臣节光明，天日同昭。帘外秋光，云边夜色，也曾看月无憀。绕阶行处，听秋蟀，瑶琴倦调。千秋如见，今月曾经，照影征袍。	1
卷三十二末葉識曰：十二月初五日校，改四字，增十四，字刪一字。	0
碧蝶飞飞过短篱，山姜石竹有残枝。谁知老子闲眠处，恰是新寒细雨时。	1
鄖公房：文惠公旭次子叔裕，字孝寬，隋尚書令﹑鄖襄公。六子：諶﹑總﹑壽﹑霽﹑津﹑静，號鄖公房。	0
先是，户部侍郎〈蘇轍〉言：	0
丁酉，〈契丹〉國母遣〈保安〉節度使左領軍衞上將軍〈耶律元肅〉﹑〈寧州〉觀察使〈劉需〉，〈契丹〉遣〈奉國〉節度使〈蕭良德〉﹑衞尉卿〈陸孚〉來賀正旦。	0
渐有人家松桂丛，韶州山水胜南雄。未须青惜峰峦过，过了诸峰得好峰。	1
石公读易不求文，精言于今义薄云。山谷有君人杰至，竹林无籁鸟声频。窗前草木阴阳理，窝外云峰卦象纹。烟锁九原茅塞路，瓣香何处吊英魂。	1
先是，〈河東〉轉運司言梢草必不辦，既而〈程昉〉自辦之，上令勘〈張問〉等，與〈昉〉轉一官。至是，再進呈，乃下提點刑獄司復案〈昉〉所買梢草，保明聞奏，及〈問〉等分析。	0
西风著意送归船。家近总欣然。去日梅开烂熳，归时秋满山川。京华倦客，难堪羁思，历尽愁边。寄语姮娥休笑，月圆人亦团圆。	1
晓听炉亭泻竹声，老仙呵墨已诗成。春连宇宙开皇极，天与君王作太平。草木有生皆润泽，山河无处不清明。寒蓑莫袖垂纶手，万里长江一艇横。飞到裘茸不肯飞，危樵孤倚暮江时。袁安家在鸿濛外，剡曲人谁汗漫期。氛祲不传青海箭，丰年又入紫皇诗。春风吹落人间世，只有梅花圣得知。	1
己亥，大赦天下。如故事，緣邊官吏禁戢軍民，毋令侵擾外界，務要盡守疆埸。	0
狂风只在外境界，暖日烘窗性每温。自与楞伽参八识，年来真觉意存存。	1
骨相瑰奇，风神萧散。貌肃而和，语尽而简。画得者英气逼人，画不得者顶门上一只眼。	1
〈閩清縣〉， 府西北百二十里，北至〈古田縣〉百五十里，西至〈延平府尤溪縣〉百七十里，南至〈永福縣〉九十五里。本〈侯官縣〉地，〈唐貞元〉初析置〈梅溪縣〉，〈五代梁乾化〉元年〈王氏〉改曰〈閩清縣〉，仍屬〈福州〉，〈宋〉因之。縣無城。今編户七里。	0
谱牒通华胄，衣冠盛本支。因歌行苇句，来赴竹林期。汝自宗能亢，人言叔是痴。千秋儿辈在，迟汝奏埙篪。	1
〈孔子〉以〈仲弓〉爲有德行，曰：“〈雍〉也可使南面。”	0
《通志》説同，唯“熊儀”作“熊義”，此可是佚文。	0
〈項文曜〉，〈浙江〉〈淳安〉人。由進士，元年任右。	0
問曰：循復前旨，旣以理命縣兆，生數冥期。硏覆後文，又云依仗名敎，帥循訓範。若藉數任天，則放情蕩思；拘訓馴範，則防慮檢喪。函矢殊用，矛戈異適，雙美之談，豈能兩遂。	0
同上書卷，頁二五八中。	0
含香高步已难陪，鹤到清霄势未回。遇物旋添芳草句，逢春宁滞碧云才。微红几处花心吐，嫩绿谁家柳眼开。却去金銮为近侍，便辞鸥鸟不归来。	1
臣恭被聖訓，令臣以所見聞，置册來上，用備乙夜觀覽。顧惟遭逢之盛，無愧古人，謹齋戒沐浴，條列大綱，百拜以進，目之曰《中興備覽》第一。臣之繼此，又將有所獻也。《易》曰：“君不密則失臣，臣不密則失身，機事不密則害成。”願陛下尚戒之焉。	0
高都社仓分银碑	0
陽州刺史鎭宜陽　諸本“陽”作“揚”。按《魏書》卷一○六《地形志》中〈宜陽〉屬〈陽州〉。“揚”字訛，今改正。下“委卿陽州”同改。	0
故人咫尺水东头，我欲见之心悠悠。有足欲往不自由，形骸静对莺花留。我思肥陵昔之游，云雾密锁城上楼。把酒待月生海陬，月到行午醉未休。濡须南池水中洲，脱帽散发寻渔舟。夕阳扶栏持钓钩，白蘋风起寒飕飗。别来纷纷几春秋，彼此待尽栖林丘。滴泪落水东争流，肺肝虽大不容忧。残息乃复如悬疣，得官相望真如囚。李夫子，借使复得把酒与子饮，其乐还如昔时不。我今鬓发已丝志已偷，力不能前钝如牛。泡浪亦悟吾生浮，尚壮欲以华簪投。日月逐逐同传邮，何用自与身为矛。我歌草草子须酬，欲读子歌销我愁。	1
楚南山水更多奇，五马春深度岭迟。问俗已穷千里目，兴来应不废吟诗。郴民今日总魁奇，可信昌黎爱廖师。更有濂溪能化俗，郡中为访种莲池。	1
泥行草屩自扶轮，来上平冈问谷神。要识方舟老博士，卢敖元是避秦人。	1
忠謨謹按：此書有跋，收入藏園羣書題記續集卷一。又一跋收入藏園羣書題記三集卷一。	0
薄宦时难得，馀生老易分。人言侯叔起，诗学鲍参军。未补胸中线，空修地下文。欲寻高密语，应怕虎狼群。君在漳溪病，相逢特地欢。句新诗屡出，谈剧酒频寒。梦作三春别，人成隔世看。无由吊尘几，只有涕阑干。	1
休征日欲沉，晚风薄虚翠。深秋景物清，莲宫有佳致。疏林速凄凉，黄花弄明媚。山烟入寥廓，螽声失幽邃。翻经瞥闻音，扫叶不待彗。危轩逗寒色，飞禽示真意。勤役何足辞，妙观良可秘。归欤诚未央，尔耳悲所志。	1
九月庚寅，供奉官〈郞公遠〉爲〈契丹〉歡好使。	0
〈應劭〉曰：“七雄，〈秦〉及六國也。”〈師古〉曰：“虓音呼交反。闞音呼敢反。”	0
《金詔赦録》。馮渭《金詔赦録序》云：「灞陵森柏，荒涼白露之中；明惠寢園，寂寞蒼梧之 遠。」又云：「荏苒十霸，竟摧一戰」。原注：「指哀帝。」 元王惲《玉堂嘉話》卷三，叢書集成初編本，中華書局一九八五年，第三二頁。	0
〈程〉﹑〈李〉對較處，凡用三層敘寫，曲折纏綿，意思回斡，神致鼓舞，他手必不肯如此寫，亦正不能爲此。前二層敘〈程〉﹑〈李〉兵法及載〈不識〉之言，俱用平寫；後一層收結處側注〈李廣〉，既不失兵法正理，又特著〈李廣〉將略，此謂有法有神。	0
《廓爾喀紀略》五十四卷， 〈乾隆〉六十年敕撰。	0
再，查〈黑龍江〉﹑〈吉林〉等省，與〈俄國〉壤地相連，邊防最關緊要。仰蒙聖訓，著奴才等各就本省情形， 豫籌儲餉足兵，先爲自强之策。奴才惟有督飭所屬，各就現有兵力，勤加訓練，務期實力整頓，不敢徒託空言，所有籌兵籌餉之處，亦應亟圖區畫，再行奏辦。至於〈呼倫貝爾〉與〈俄國〉交涉事件，奴才前經奏留總管〈三都克多爾濟〉，幫同總管〈明通〉辦理，該員熟悉情形，尚屬可靠。其〈愛琿〉副都統衙門亦有專辦之員，奴才仍應隨時體察，如稍有不妥，即飭另行更换，以期不誤事機。章京〈志剛〉尚未到省，合併陳明。	0
與　〈丁〉本﹑〈彭〉本同，〈龍〉本“與”作“嶼”。	0
霜叶辞柯，愁人羁旅，同是一般飘荡。槐疏梦断，柳减眉凋，偏入客窗虚幌。莫是醒了，西风有意，觉人故来凄响。算几番凭吊，榔栗一条，芒鞋五緉。还忆我十载燕齐，高下随风，画出浮沈形像。马蹄踏碎，鹿砦堆残，鸡肋生涯相仿。已分飘流似伊，衰草乱蛩，幽凄同赏。任凭他代嬗，东君重把，新阴滋长。	1
〈宫島〉，今屬〈廣島縣〉，〈瀨户内海〉西部的名勝地。離岸約三公里，這裏稱懸海三十里，計程不正確。	0
舊題漢諸葛亮撰。 亮，字孔明，襄陽人。蜀漢時官至丞相，封武鄉侯，謚忠武。 《四庫全書》存目。考忠武著作，《蜀志》本傳詳列于後，初無是書之名，蓋宋以來附託者所爲，其出最晚，故宋人書目俱不及之，無論《隋》﹑《唐》諸志矣。其書自《兵機》以迄《北狄》，凡五十篇，篇幅俱不甚長，即可知其窘于才矣。大都剽掇孫﹑吴家言，而傅益以迂陋之談，與所傳《十六策》及《將苑》二書，同一厚誣前賢，皆不足究詰也。國朝張運青 鵬翮 撰《忠武誌》，朱青巖 璘 編《諸葛丞相集》，皆取是書以苟充卷帙，可謂真僞莫辨矣。《説郛》﹑《唐宋叢書》均收入，《説郛》又誤作《新書》云。	0
恩詔，加至騎都尉，兼一雲騎尉，後征四川，於朝天關等處，屢敗賊僞總兵施存禮等兵，授爲三等輕車都尉，卒。其子高山襲職，緣事削去	0
云雾充饥腹，烟霞补破衣。祝融峰顶寺，几度对斜晖。	1
〈濮陽〉，姓也。	0
暮雀归林尽，寒貂拥雪来。捲帘如却月，连骑似探梅。润重沾银管，花轻堕玉杯。更饶今夕兴，差胜剡溪回。	1
五年，始建御史臺，繼設各道提刑按察司。時〈阿合馬〉專總財利，乃曰：“庶務責成諸路，錢穀付之轉運，今繩治之如此，事何由辦？”〈希憲〉曰：“立臺察，古制也，內則彈劾奸邪，外則察視非常，訪求民瘼，裨益國政，無大於此。若去之，使上下專恣貪暴，事豈可集耶！”〈阿合馬〉不能對。	0
叠鼓沈阴，粉梅飘昼馀寒酽。社前双燕不归来，梁画凝尘掩。容裔丝杨翠飐，怯东风、新愁潋潋。才收镫火，未结秋千，芳情凄艳。无故黄莺，背人啼湿沈香槛。一春欢事水东西，除酒消愁靥。别梦银屏万感，正移心、筝弦未敛。笑声归路，洒面狂花，黄昏尘黯。	1
寒夜月明云外赏，枯桩红绽腊前知。披衣稳坐三冬足，桃李成蹊应有时。	1
黑云初散雨初晴，一望郊原绿已平；好鸟逢人如问讯，野花满眼不知名。晚烟几簇笼修竹，新涨千畦长早粳；屈指纳禾期已近，老农相对有欢声。	1
宿雨萍号苦，凄风虎啸频。喜开虫豸蛰，怅阻物华春。鸡叫思君子，莺迁忆故人。泥涂塞车辙，相过独无因。	1
本縣儒學二名，每名柴薪工食銀一十六兩，共計銀三十二兩。	0
嫩草如烟，石榴花发海南天。日暮江亭春影渌，鸳鸯浴，水远山长看不足。	1
画图曾见雪中蕉，何事秋深尔便凋。应与愁人同一处，隔窗频度可怜宵。	1
母子惟慈孝，心胸无棘荆。斑衣供稚子，深觉负平生。	1
土貢。 絹一十匹。	0
〈廪丘城〉， 在縣東南。〈春秋〉時〈齊〉邑。《左傳》〈襄〉二十六年：“〈齊烏餘〉以〈廪丘〉奔〈晉〉。”〈定〉八年：“公侵〈齊〉，攻〈廪丘〉之郛。”〈哀〉二十年：“公會〈齊〉人於〈廪丘〉。”二十四年：“〈臧爲〉會〈晉〉師取〈廪丘〉。”《史記齊世家》：“〈宣公〉五十一年，〈田會〉以〈廪丘〉叛入〈趙〉。”《趙世家》：“〈敬侯〉三年救〈魏〉於〈廪丘〉，大敗〈齊〉人。”〈漢〉置〈廪丘縣〉，屬〈東郡〉。〈後漢〉屬〈濟陰郡〉，〈三國〉移〈兖州〉治於此。〈晉〉屬〈濮陽國〉，又〈兖州〉亦治焉。〈永興〉二年，〈范陽王虓〉遣其屬〈劉琨〉等擊〈兖州〉刺史東平王〈楙〉於〈廪丘〉，〈楙〉走還國。〈建興〉初〈石勒〉寇〈鄴〉，〈魏郡〉太守〈劉演〉奔〈廪丘〉，三年爲〈石虎〉所陷。〈劉宋〉亦屬〈濮陽郡〉，〈後魏〉因之。〈隋〉屬〈鄆州〉，〈大業〉初并入〈鄆城縣〉。又〈羊角城〉，與〈廪丘城〉相近，即〈春秋〉時〈齊烏餘〉襲〈衛羊角〉者。〈杜氏〉曰：“今〈廪丘縣〉西有故城，〈春秋〉時〈廪丘邑〉也。”縣所治城，〈春秋〉時〈羊角城〉也。其東北即故〈高魚城〉。”《水經注》：“〈廪丘縣〉東南有〈羊角城〉。”當據〈春秋〉時〈廪丘邑〉而言。《地理志》：“〈羊角城〉一名〈義城〉，今〈廪丘廢城〉地名〈義東保〉是也。”〈高魚〉，見〈鄆城縣〉。	0
〈汝愚〉，字〈子直〉，〈開封〉〈祥符縣〉人。〈太宗皇帝〉元子〈漢王〉〈元佐〉八世孫。祖〈申公〉〈不求〉，自南渡來，嘗監〈饒〉之〈餘干〉酒税，後遂家焉。〈乾道〉二年，〈汝愚〉以鎖試奏名，〈孝宗〉親擢爲第一。	0
【綱】冬十二月，〈金〉人來聘。 賀正旦也，自是歲如之。	0
而寢食起居其上　按同前條所引《會編》，“其上”下尚有“謂之炕”三字，疑是。	0
荧煌台座隔魁三，喜对新诗见二南。好酒似听山鸟劝，落花真惜野蜂衔。天光不断连春水，月影初来破夕岚。红旆欲归珠履散，游人犹爱画船搀。	1
不用雕锼呕肺肠，辞能达意即文章。性情元自无今古，格律何须辨宋唐。人道凤箫谐律吕，谁知牛铎有宫商。少陵甘作村夫子，不害光芒万丈长。	1
.故不如因而割之，無以爲武安君功也。	0
双璧联翩舞象时，嶷然头角是佳儿。殷勤解出衣珠影，照汝心胸万古奇。	1
云气愁人故不开，风吹雨脚著莓苔。筦弦倘是邹子律，唤取春晖次第回。东风不与芳菲便，故作寒霙倍酿春。细草九衢今熨眼，游丝百尺即遮人。	1
昔〈滄洲〉政績，惟著於郡縣與攝〈江蘇〉方伯時；及踐大府，〈河〉決〈武陟〉，以死勤事，而功不成，海内惜之。公之才識與〈滄洲〉相近，而遭遇亦略同。自爲三司，天下皆爲大府，近十年矣，大府多舉以自代，而竟終於此。然〈滄洲〉攝監司日淺，又不若公之久於其任而實德及人，良法垂於後世，然則在公亦可以無恨矣。	0
郎先行，妾难随，郎行妾随贼可追。郎先行，莫妾俟郎行，贼至妾可死，郎行妾心安。贼至妾身死，妾死一身何足论，郎行一脉宗祧存。呜呼，死者死矣生者生，表贞扬烈胡不闻？至今秋水年年碧，常照孤坟悬夜月。	1
按，《全文》本卷《弔舊友文》及其作者張琛，均據《文苑英華》卷三六六，本條小傳，則據《新唐書》卷七二下《宰相世系表二下》始興張氏，中載張琛爲張歡然次子，張晧然從子，兄瑾，仕歷不詳。其長輩另有張潤﹑張滿。張潤，玄宗朝太僕卿張去逸第六子。去逸以天寶七載八月終，享年五十六歲，見《彙編》天寶一二六﹑《補遺》第三輯李賁《故銀青光祿大夫太僕卿上柱國張府君（去逸）墓誌銘幷序》。張琛既然低張潤一輩，則當爲肅﹑代以下人。其《弔舊友文》稱：“范陽盧氏子驤……七薦文曹，不爲時遇，病乎其人。皇帝十三年，以故東觀歸孝……”中唐以前諸帝在位十三年以上又連續使用同一年號者，爲太宗﹑玄宗﹑代宗﹑德宗。再結合“七薦文曹，不爲時遇”之語看，有這種進身艱難情況者，則爲代﹑德以下之事，疑作者亦此間人。	0
雨之文章，《清江文集》卷十四《白賁軒記》云其「好讀書，工五七言，詩清麗有法」，又云其後期之詩，「盡歛其華，而無雕肝琢腎之病焉」。其著作除上引《弔唐應舉文》收入《明文衡》外，餘皆未見。	0
波伏鱼龙夜不惊，菱花千顷湛虚明。吴侬似怪青丝马，汉月重临白帝城。世说窦融功第一，独怜阮籍醉平生。楼船箫鼓中流发，喜及东南早罢兵。	1
圣德忧民暇，麾旆谒山灵。画航泛北渚，文马侍东平。春浦戈鋋照，寒林铙吹鸣。依稀长安驿，萧条都尉城。井泉能共动，江帆得分行。窗幽细网合，阶静落花明。櫩巢始入燕，轩树已迁莺。菲菲兰俎馥，淡淡桂樽清。银塘日影尽，玉座舞衣轻。	1
《古今禪藻集》，明·釋正勉﹑釋性囗輯，《四庫全書》本	0
堂开望去客。旧笛凄凉抛未得。清昼不堪梦役。渐迟暮番风，山城寒食。鹃红故国。看泪痕、花上犹滴。逡巡处、一双绣蝶，俯仰又陈迹。颜色。画图曾识。过几个、黄昏怕觅。清谈聊对破寂。往事开元，满座头白。断云沉雁北。但暗里、泉华自恻。村垆近、消他一醉，也胜醒时忆。	1
武備寺，秩正三品。掌繕治戎器，兼典受給。卿四員，正三品；同判六員，從三品；少卿四員，從四品；丞四員，從五品；經歷﹑知事各一員，照磨兼提控案牘一員，承發架閣庫管勾一員，辨驗弓官二員，辨驗筋角翎毛等官二員，令史十有三人。〈至元〉五年，始立軍器監，秩四品。十九年，陞正三品。二十年，立衞尉院。改軍器監爲武備監，秩正四品，隸衞尉院。二十一年，改監爲寺，與衞尉並立。〈大德〉十一年，陞爲院。〈至大〉四年，復爲寺，設官如舊。   其所轄屬官，則自爲選擇其匠戶之能者任之。	0
琴堂月印海天东，鹤梦清携两袖风。学本扬州誇水部，治如蜀郡化文翁。珊瑚网起连江碧，桃李花开满县红。药笼采来芝桂品，惭将溲勃附其中。	1
從之：二字《會編》無，據《會編》庫本補。	0
石柱　“柱”，〈萬〉本﹑《庫》本皆作“池”，〈傅〉校改同。	0
淡荡见疏影，临崖势更殊。愁思萦絮梦，浪迹转萍湖。素月光堪掬，来禽熟可呼。西窗分烛处，残雪映青芜。	1
僧开寺接东龛近，人读书和梵语闻。时见楼台烟雾锁，数声钟鼓报朝曛。	1
苍山连环不断头，溪声绕山无时休。后溪已穿绿树去，前溪却向山前流。	1
冬十月戊申，制以〈吳國夫人〉〈馮氏〉爲皇后，仍令所司擇日備禮册命。庚戌，封皇第十一妹爲〈嘉興長公主〉，第十二妹爲〈永泰長公主〉。是夕五更，有彗見於東方，在角，旬日而滅。壬   子，以權知〈延州〉軍州事﹑前〈鳳州〉防禦使〈杜威〉爲〈延州〉留後。甲寅，以國子祭酒兼戶部侍郞〈田敏〉充〈弘文館〉學士，判館事；以吏部侍郞〈張昭遠〉充史館修撰，判館事；以給事中〈司徒詡〉充〈集賢殿〉學士，判院事。〈西京〉奏，百姓〈馬知饒〉殺男〈吳九〉不死，以其侵母食也。詔赦之。甲子，以前〈延州〉節度使〈何建〉爲〈涇州〉節度使。丙寅，以〈涇州〉節度使〈王周〉爲〈陝府〉節度使。己巳，以左散騎常侍﹑權知〈開封府〉事〈邊蔚〉爲工部侍郞，依前知府事。壬申，以前兵部侍郞〈李𤣱〉爲吏部侍郞。癸酉，命使攝太尉﹑右僕射平章事〈和凝〉，使副攝司徒﹑給事中〈邊光範〉追册故〈魏國夫人〉〈張氏〉爲皇后，奉寶册至〈西莊〉影殿行禮，鹵簿儀仗如式。	0
月华连昼色，灯火杂星辰。彩仗移双阙，琼筵会大臣。	1
八年，〈俶〉率兵拔〈常州〉，加守太師，詔〈俶〉歸國。〈俶〉遣大將〈沈承禮〉等率兵水陸隨王師平〈潤州〉，遂進討〈金陵〉。上嘗召進奏使〈任知果〉，令諭旨於〈俶〉曰：“元帥克〈毗陵〉有大功，俟平〈江南〉，可暫來與朕相見，以慰延想之意。卽當遣還，不久留也。朕三執圭幣以見上帝，豈食言乎？”〈江南〉平，論功以〈俶〉大將〈沈承禮〉﹑〈孫承祐〉並爲節度使，爲防禦使者一人﹑刺史六人。	0
《隨園食單》一卷， 〈袁枚〉撰。	0
公园十亩馀，日陟亦成趣。浮阴未全收，晴沙已胜步。杖藜相与行，童稚杂冠履。枯鱼泳微澜，悴菊饮晞露。欣物各有时，抚怀偶轩虑。安得三径馀，诛茅种瓜芋。	1
朔气催成暝。莽沉沉、乱云堆墨，横斜千阵。槐柳故宫深藏处，禁得霜天凄冷。又正恐、争栖难定。寒日无光何时曙，记翩飞、曾带昭阳影。终古恨，几人省。夜啼动搅孤眠醒。更怜伊、月明绕树，最担虚警。投止苍黄知谁屋，接饭丛祠差幸。且珍重、羽毛休损。开口易招南儿唾，漫误人、北雁传边信。头尽白，故山迥。	1
西山真氏曰：“元公周先生，生於聖道不傳千五百年之後。一旦建圖屬書，剖發幽秘，直指無極太極以明道體，而天地之所以運化，人物之所以生育者，莫不森然畢具於其中。至於人極之立，則蔽之以中正仁義而主靜之一言，而天下之動，亦得以貞夫一。此其發明三極之藴，以上繼洙泗之絶，下啓河洛之傳。使天下後世復見天地萬物之大全，復聞聖賢修己治人之心法者，幾與伏羲始畫八卦同功。可謂盛矣。”	0
何潛齋先生文集十一卷附鐵牛翁遺稿一卷　舊寫本（）	0
豢养君恩涕泪馀，中兴犹复问樵渔。天怜部党俱弛禁，人喜名家渐拜除。咨访辄当裴垍识，疏慵无籍子公书。而今一忆元都树，未信刘郎恨不如。	1
及〈惠帝〉卽位，召爲翰林侍講。明年遷侍講學士，國家大政事輒咨之。帝好讀書，每有疑卽召使講解。臨朝奏事，臣僚面議可否，或命〈孝孺〉就扆前批答。時修《太祖實錄》及《類要》諸書，〈孝孺〉皆爲總裁。更定官制，〈孝孺〉改文學博士。〈燕〉兵起，廷議討之，詔檄皆出其手。	0
俗士不知道，喜以异自雄。安知名世者，固与常人同。圣贤尽其常，纵浪礼义中。何须骛神变，惝恍惊群聋。	1
秋风雁又归，边信一何早。揽衣出门望，落叶满长道。一从秉箕帚，十载孤怀抱。可堪日日醉宠荣，不说思君令人老。	1
〈會川衛〉。	0
朱明盛長，旉與萬物，  桐生茂豫，靡有所詘。  敷華就實，旣阜旣昌，  登成甫田，百鬼迪嘗。  廣大建祀，肅雍不忘，神若宥之，傳世無疆。	0
金石宣昭，羽旄纷纶。洁火夕照，明水夜陈。娭哉惟灵，娭哉惟神。风马招摇，惟德之亲。	1
康熙三年甲辰，三十一歲。在揚州。春與林古度茂之﹑杜濬于皇﹑張綱孫祖望﹑孫枝蔚豹人諸名 士修禊紅橋，有《冶春詩》，諸君皆和。	0
蘭陔詩集二卷 周大業撰　乾隆五十五年抄本　善目	0
驹隙匆匆不暂留，谁能宴坐学裴休。君携嘉客江亭醉，我泛扁舟楚泽秋。水浸斜阳红影湿，烟横叠巘翠光浮。何时再卜秋屏约，共踏西风烂熳游。短棹夷犹任去留，尘劳今日暂休休。飞觞莫问重城晚，揽镜须惊两鬓秋。千里归艎何日到，一眉晴绿与云浮。殷勤更问黄花信，准拟重阳一再游。	1
万里移舟向北流，平生心事付江鸥。孟轲尚有齐梁计，康节欲为吴楚游。义在君臣终不废，道穷师友正须求。秋高何处孤鸿影，望眼应穿海上楼。	1
绿蔓映双扉，循墙一径微。雨多庭果烂，稻熟渚禽肥。酿酒迎新社，遥砧送暮晖。数声牛上笛，何处饷田归。	1
〈奧衍女直部〉。	0
楚若敖 〈咢〉子。	0
璨山在何处，月淡江南春。深林客来少，或有罗浮人。	1
兵部策沈謀秘算科舉人問：「《詩》稱有截，傳載無爲，必在得人，方致斯道。皇上心存玄默，政洽清虚，坐五室以調氣，舞兩階以柔遠。溥天之下，計日來庭。尚有戎羯餘塵，覷長城於塞北；句驪舊壤，走都護於安東。弃招蹙國之譏，取有疲人之患。綏討之理，用捨何從？且夷狄異方，地俗殊等，借使斷山川之是利，較戰守之所長，嬴糧調兵，幾何克濟？選倫求將，何者爲謀？静聽嘉謀，將聞執事。」 第一道	0
八月戊辰，立〈祚德廟〉于〈臨安〉，祀〈韓厥〉。甲戌，罷〈岳飛〉。乙亥，命諸王後各推年長一人權主祀事。癸巳，〈胡世將〉起復。	0
蓬蒿初辟径，薝卜已全花。阅世唯高枕，为僧未出家。何来持半偈，刚说演三车。能使泥犁客，超然识聚沙。振锡能三绕，柴门始一开。园惭长者宅，客有药王来。啜茗翻朱贝，题诗扫绿苔。莫言觉一宿，解夏始应回。	1
十二月戊戌，立〈徹里〉軍民總管府。〈雲南〉行省臣言：“〈大徹里〉地與〈八百媳婦〉犬牙相錯，今〈大徹里〉〈胡念〉已降，〈小徹里〉復占扼地利，多相殺掠。〈胡念〉遣其弟〈胡倫〉乞別置一司，擇通習蠻夷情狀者爲之帥，招其來附，以爲進取之地。”詔復立〈蒙樣剛〉等甸軍民官。癸卯，定諸王朝會賜與：〈太祖〉位，金千兩﹑銀七萬五千兩；〈世祖〉位，金各五百兩﹑銀二萬五千兩；餘各有差。   丁未，太陰犯井。詔諸行省徵補逃亡軍。復司天臺觀星戶。乙卯，太陰犯進賢。癸亥，釋在京囚百人。增置侍御史二員。賜〈金齒〉﹑〈羅斛〉來朝人衣。	0
至者二百六十三萬七千五十一石　按《經世大典》《海運》作“二百六十三萬七千七百五十一石八斗九升四合”，疑此處脫“七百”二字。	0
云车穿出洞冥冥，形势东来若建瓴。王气遥浮全亚白，长烟直下大荒青。人家水近牛羊老，战地风高虎豹腥。吟得安西都护句，好骑羸马勒新铭。	1
惟查該夷之堅欲在城居住，自必有所希冀，據委員密查具覆：〈道山觀〉居住二夷，一名〈溫敦〉 〔按卽〈委里董〉〕 ，行醫爲業；一名〈札成〉 〔按卽〈蔗枕〉〕 ，欲圖傳敎，前向〈道山觀〉道士私租民房者，卽係〈溫敦〉。臣 以該夷等旣係行醫傳敎，祇須本地民人不令醫病，不向習敎，該夷等無所貪圖，自可不驅而自返。因諭飭該府縣等密致紳士，傳諭民人一體遵照；一面飭傳夷務委員，授以機宜，向〈𠸄〉夷領事明白開導，催令搬移。乃該夷領事〈闞那〉，始以患病推託不見，旋卽因病身死，現止繙譯夷目〈星察理〉一人代管該國通商事宜。	0
有潁水　原脫“有”字。據本志文例補。	0
孤山最佳处，西泠数椽屋。玉妃靓临池，千蕊团簇簇。明妆出楼东，当赠珠一斛。矫揉亦自胜，风香溢岩腹。	1
萬曆四十二年（一六一四），作者二十世裔孫歐陽鉞與其子仕再重刊永樂本，同邑吴道南作序，略曰：	0
《祕古閣帖》四卷， 〈孫椿年〉輯。	0
八月庚戌，淮南路滁﹑和﹑揚﹑楚﹑泗五州旱，詔發運使减運河水以灌民田，仍寬其租限。州縣不能存恤致民流者，罪之。 同上。	0
宛似入鸡山，寥寥云壑间。攀松上岩翠，憩石坐苔斑。霄汉清班接，林园乐事关。昔游陪剑履，辉赫想台颜。	1
清谈得子夜已中，彼此历叙平生穷。知子曾为四明客，亦曾献赋明光宫。万人海里不相逢，狂游却向江城同。寻盟要采庐山杞，香炉峰顶烟生紫。便从山北过山南，趁取春光攒桃李。洗心涤虑先漱齿，况是天下第一水。	1
步嘉謹按：“越謂齊人多”，《浙江通志》卷一五引《越絶書》與此文同。《會稽志》卷一八引《越絶》作“越謂齊人曰多”，“齊人”二字下多一“曰”字。	0
四年（甲子﹑四）	0
雨霁云收，风高露冷，银河万里波澄。正冰轮初见，玉斧修成。还是一年，凭栏望处，对景愁生。想姮娥应念，待久西厢，为可中庭。翻思皓彩，未如微暗，向人多少深情。长记得、墙阴密语，花底潜行。饮散频羞烛影，梦馀常怯窗明。此时此意，有谁曾问，月白风清。	1
乙巳 一十七	0
古刹西南隅，轩楹高且大。阅碑非福先，舍身笑同泰。丛林仿古踪，宝筏渡无外。迄今台殿清，寒空发天籁。	1
西山爽气在眉睫，不在悠然得句时。髣髴长沙少年样，清新瘦岛晚唐诗。全提韬略亲分付，半倚軿星看设施。笑指貂蝉旧时物，自兜牟出恐成迟。	1
〈明〉〈朱成功〉與我〈大淸〉兵戰於〈漳浦〉之〈南溪〉。	0
紫骝借得将军马，垂柳西湖第一桥。欲傍酒家做寒食，腐儒何日有狐貂。	1
長子〈昶〉，少學識，有文才，早卒。	0
本年〔十一年〕春夏閒，又因委員〈吴廷杰〉﹑〈李若蓮〉刑訊匪犯，致相齟齬，復經臣設法調停完結。五月十九日，〈番禺縣〉有羈押人犯〈葉縐皮〉﹑〈四池亞子〉﹑〈黎亞盡〉三名扭斷鎖鍊欲逃，將看役〈張勝〉拒傷，經眾役協力拏獲。該署縣〈五福〉恐其復行逃走，立提該犯等三名，飭差用木棒敲擊脚踝二百下，致兩足膿血淋漓。經〈英國〉〈巴夏禮〉等查知，於六月初三日，直至〈番禺縣〉署，將該犯等擡去，並邀該縣〈五福〉至伊等公寓，責其殘酷不仁，並聲稱：〈五福〉不聽伊等勸戒之言，即係有意輕藐，將其留住不放。藩司〈伊霖〉﹑署〈廣州府〉〈李福泰〉﹑署〈南海縣〉〈朱燮〉﹑紳士〈伍崇曜〉﹑〈梁綸樞〉等屢次前往理論，始則一味倔强，繼則多方推諉，延宕多日，始允送回。	0
甲戌，〈瑪拉噶〉犯〈榆林〉，巡撫〈陝西〉〈項忠〉會諸軍合禦之。	0
道閟鹤关，运缠鸠里。门集大命，俾歆嘉祀。礼亚六瑚，诚殚二簋。有诚颙若，神斯戾止。	1
西湖高僧事略一卷	0
广平铁石清便赋，信国水墨横斜枝。总是平生和鼎手，更凭谁写简斋诗。素衣喜不污缁尘，贞女江头见似人。桃李门墙零落尽，江南犹有一枝春。	1
盘礡谁知画史真，向来唯有宋元君。试除学道有底事，为问决科何等文。棋罢玉枰收碎雹，香残金鸭转微云。独骑一马悠悠去，閒访江头白鹭群。六品官资叵厌卑，高怀自不入时宜。却寻清渭归垂钓，犹向钧天忆射麋。长日只凭诗遣闷，暮年全藉酒扶衰。早将鵩赋胸中了，贾谊何忧绛灌疑。	1
重洋远徙异香来，碧眼纷随门户开。五色斑斓娇艳甚，牡丹休诩是花魁。	1
明日庚辰，〈熹宗〉卽位。自〈光宗〉崩，至是凡六日。〈漣〉與〈一燝〉﹑〈嘉謨〉定宮府危疑，言官惟〈光斗〉助之，餘悉聽〈漣〉指。〈漣〉鬚髮盡白，帝亦數稱忠臣。未幾，遷兵科都給事中。御史〈馮三元〉等極詆〈熊廷弼〉。〈漣〉疏論其事，獨持平。旋劾兵部尙書〈黃嘉善〉八大罪，〈嘉善〉罷去。	0
打窗淅沥冷孤檠，渐觉山居梦不惊。奈得清贫容得懒，不知春尽此中声。	1
令君架亭乐荒幽，得地适与万景投。亭成虽名为众乐，地僻无客谁与游。讼休民去吏随散，独有文字与令留。把书开阖坐自笑，回视令职忘卑陬。昔闻酒贱喜易醉，今说鱼美予何忧。弹琴有声尚近俗，要解弦绝以意求。况持高怀屈下邑，志气略与彭泽侔。身婴民忧手持版，心爱山水宁非偷。景好不见但闻说，使我耳目私相仇。亭前行迹不破草，亭下野鸟常喧啾。山云朝嘘翠巘出，海月夜下清溪浮。春花夏荫已有爱，况使风雪回冬秋。惜予不得与快意，共上岑崒望九州。黄山闻好眼未识，梦想欲到迷无由。图传粉墨固未好，愿假壮笔一揽收。果逢来篇骋雄胜，若执造化穷凋锼。一时文工岂不伟，千里寄我何以酬。耳昏俗语久欲洗，为我一谢山前流。	1
於學無所不窺，尤精於天人理數之間，嘗著《洪範五行傳》，爲講官時陳之。工書法，得〈顔魯公〉遺意。凡所讀書，俱以小楷抄録。爲詩喜〈王〉﹑〈孟〉二家，不事駢麗；間亦喜爲小詞，所著有《游燕草》﹑《存園集》。兄弟五人，皆極友愛。戚黨之貧者，時周之。子弟之佳者，必誘掖之。居恆絶竿牘，然事關地方利弊者，必   造公庭力言之。訓子最嚴。子四人：〈芳醇〉﹑〈丙吉〉﹑〈華〉﹑〈會辰〉。󲳴壻一人，〈張獻采〉。俱能文章，克承家學。〈倬〉既出先生之門，又同里居，故知之真且悉，不敢爲諛辭。謹記其大㮣，以俟異日琬琰之録云。	0
我嗟世人，谁实与谋。生伏其庐，死安于丘。既成不化，窘若絷囚。我行四方，所见或不。江海之民，生托于舟。前炊釜鬵，后凿匽溲。昼设豆觞，夕张衾稠。出入涛澜，归宿汀洲。与风皆行，与水皆浮。坐食网罟，以鱼去留。居无四邻，行无朋俦。胡貊之民，驾车以游。外缠毳韦，内辑貂鼬。美水荐草，驱马纵牛。逐射兔鹿，聚爬薪槱。食肉饮水，雨雪相咻。草尽水乾，风卷云收。所至成群，不怀一陬。今我柰何，横自绸缪。翼为华堂，涌为层楼。缭以修垣，贯以通沟。势穷物变，何异一沤。弃之不忍，徙去莫由。矧兹士夫，泛焉周流。如燕巢春，知不期秋。修椽高栋，徒与民仇。一日安居，百年怨尤。我兄和仲，塞刚立柔。视民如伤，有急斯周。视身如传，苟完不求。山磐水嬉，习气未瘳。岂以吾好，而俾民忧。颍尾甚清，湖曲孔幽。风有翠幄，雨有赤油。匪舟匪车，亦可相攸。民曰公来，庶几无愁乎。	1
尋奉旨鈎考樞密文牘，遂由刑部尙書拜御史中丞。〈彧〉言：“臺臣於國家政事得失，生民休戚，百官邪正，雖王公將相，亦宜糾察。近唯御史得有所言，臣以爲臺官皆當建言，庶於國家有補。選用臺察官，若由中書，必有偏徇之弊，御史宜從本臺選擇，初用〈漢〉人十六員，今用〈蒙古〉十六員，相參巡歷爲宜。”皆從其言。	0
二﹑史部著述。夏少曾《靖康僉言》。夏氏始末未詳，自謂「余生值靖康丙午之難於都城」 宋徐夢莘《三朝北盟會編》卷九七引，作《朝野僉言》，上海古籍出版社二○○八年，第七一三頁。 。今按，《遺山先生文集》卷八有《讀〈靖康僉言〉》詩。	0
疏花照日影离离，又是都门秋早时。宿愿未容酬独往，閒心聊共赴幽期。雕甍碧瓦空王殿，黄叶青山异代碑。为语东林须具酒，莫教陶令更攒眉。	1
法言，相州别駕。	0
通閏，十萬八千七百五十三分八十四秒。	0
事志一周　秦　漢　三國　晉　劉宋	0
羌吾有身兮。恩孰厚于亲兮。爱日竭力志犹未信兮。生事不及思之极天兮。思兮思兮岂徒劳吾神兮。不愧不辱贻令名于不泯兮。孝子锡类推吾仁兮。谇语德色尚人其人兮。	1
四十七年己未	0
霜染满林红，萧疏夕照中。曾供写秋怨，流出上阳宫。	1
绛阙登真子，飘飘御綵鸾。碧虚风雨佩光寒，敛袂下云端。月帐朝霞薄，星冠玉蕊攒。远游蓬岛降人间，特地拜龙颜。	1
蕃官雖至大使臣猶處漢官小使臣之下　上一“臣”字原脫，“漢”原作“從”，據《宋會要》《兵》一七之三﹑《長編》卷三三七補改。	0
二十五年閏四月，同學士〈徐乾學〉奉旨：“覽卿等奏進《鑑古輯覽》，具見盡心編纂，博採考訂，勸戒昭然，有裨治化。朕心深爲嘉悦！書留覽。”時纂輯《三朝聖訓》﹑《政治典訓》﹑《平定三逆方略》﹑《皇輿表》﹑《一統志》﹑《明史》，〈廷敬〉並充總裁官。九月，遷工部尚書，二十六年二月，調户部，九月，調吏部。二十七年二月，法司逮問貪黷劾罷之〈湖廣〉巡撫〈張汧〉，因〈汧〉未被劾時曾遣人齎銀赴〈京〉，詰其行賄何人，初以分餽甚衆，不能悉數。既而抵出尚書〈徐乾學〉﹑少詹事〈高士奇〉及〈廷敬〉，會奉諭此案若嚴審，牽連人多，就已經審實者卽可完結，於是置弗問。並詳《徐乾學》﹑《高士奇傳》。〈廷敬〉疏言：“臣無他才能，惟早夜兢兢，思自淬勵，不徇親黨，不阿友朋。上恐辜聖主殊恩，下欲全微臣小節。乃至積有疑釁，飛語中傷。如〈張汧〉一案者，〈汧〉雖臣戚，涇渭自分，嫌疑之際，尤臣所慎。〈汧〉既敗潰，遂疑及臣，積疑成恨，語涉誣染。假使臣稍有私於〈汧〉，爲之庇護，則〈汧〉必深德於臣，豈肯扳連？幸蒙聖明洞照，一付盈庭公論，使臣心迹可白，名節得全。破腦刳心，未足爲報。獨念臣備位於朝，宜擇所處，詎可抱戾，猶厠班行？自被謗以來，神志摧沮，事多   健忘，奏對失其常度，雖皇上不加譴責，而臣心實難自安。且臣父年八十有一，倚閭懸望，伏乞聖心憐憫，准與回籍。”得旨：“覽卿奏，情詞懇切，准以原官解任。其修書總裁等項，著照舊管理。”	0
 D《送丘二十二之蘇州》丘二十二，丘丹。崔峒《初除拾遺酬丘二十二見寄》（D）題下校：“一作《初拜命酬丘丹見贈》。”李端有《送丘丹歸江東》詩（F）。	0
识见先几炳蔡蓍，艰难国事虑阽危。龟山如用救得半，君实未亡犹可为。人渺江涛已如此，公骑箕尾欲何之。门生老病丹心折，伫立空山有所思。	1
〈太和〉五年夏五月，〈宋齊丘〉勸〈徐知誥〉徙帝都〈金陵〉，〈知誥〉乃營宫城於〈金陵〉。	0
晚景函关路，凉风社日天。青岩新有燕，红树欲无蝉。愁立驿楼上，厌行官堠前。萧条秋兴苦，渐近二毛年。	1
妆余易懒，向小窗书字。戏学簪花恁妍媚。乍箫边风悄，镜背鸾低，才一笑、又转碧纱幮里。夜来人未醉，烛泪偷零，偏管人间别离事。烧了博山香，小雪才过，浑不道、夜寒如此。怅鬓影、樊川半凋零，问甚日重逢，曲屏山底。	1
九月江东白雁飞，京华游子赋南归。湖天水落邮程速，泽国霜清浦树稀。为念庭闱勤侍省，岂知闾里重光辉。秋风双桂阶前好，定有天香拂綵衣。	1
【正義】前云“禮至不争”，故致天下尊卑之序也。禮使父慈子孝，是合父子之親也，卽父事三老也。	0
〈九節溪〉，出縣東三十六里。  灘有九節，因爲名。	0
三月，太尉〈李咸〉免。夏五月，以司隸校尉〈段熲〉爲太尉。	0
北山白云里，隐者自怡悦。相望试登高，心飞逐鸟灭。愁因薄暮起，兴是清秋发。时见归村人，沙行渡头歇。天边树若荠，江畔舟如月。何当载酒来，共醉重阳节。	1
〈淳熙〉改元，公家居累年矣，上復念公，詔除舊職，知〈静江府〉，經略安撫〈廣南西路〉。〈廣西〉去朝廷絶遠，諸州土曠民貧，常賦入不支出。故往時立法，諸州以漕司錢運鹽鬻之，而以其息什四爲州用，以是州得粗給而民無加賦。其後或乃奪取其息之半，則州 州：原作「非」，據〈宋〉〈閩〉﹑〈浙〉本改。 不能盡運，而漕司又以歲額責其虚息，則高價抑賣之弊生而公私兩病矣。公始至，未及有爲，專務以訪求一道之利病爲事。既得其所以然者，則爲奏，以鹽息什三予諸郡。又因兼攝漕臺，出 其所積緡錢四十萬而中分之，一以爲諸倉買鹽之本，一以爲諸州運鹽之費。奏請立法，自今漕司復有多取諸州，輒行抑賣，悉以違制議罪。其敢以資燕飲﹑供饋餉者，仍坐贓論。詔皆從之。	0
〈惠帝〉三年春，以宗室女爲公主，嫁〈匈奴〉〈冒頓〉單于。是時〈冒頓〉方强，爲書使使遺〈高后〉，辭極褻嫚。〈高后〉大怒，召將相大臣議斬其使者，發兵擊之。〈樊噲〉曰：「臣願得十萬衆横行〈匈奴〉中。」中郎將〈季布〉曰：「〈噲〉可斬也！前〈匈奴〉圍〈高帝〉於〈平城〉，〈漢〉兵三十二萬，〈噲〉爲上將軍不能解圍。今歌吟之聲未絶，傷夷者甫起，而〈噲〉欲摇動天下，妄言以十萬衆横行，是面謾也。且夷狄譬如禽獸，得其善言不足喜，惡言不足怒也。」〈高后〉曰：「善。」令大謁者〈張釋〉報書，深自謙遜以謝之，并遺以車二乘，馬二駟。〈冒頓〉復使使來謝曰：「未嘗聞中國禮義，陛下幸而赦之。」因獻馬，遂和親。	0
千一百一十五 進十九	0
阶除又见日将斜，若此奔驰尚可誇。敢觊阴功踵定国，未应和药困王嘉。门前祷雨频催鼓，眼底无人但见花。不比贡闱当日锁，病来有许便还家。兼材莫作尹翁归，自鬻崎岖不畏非。妄役土龙宁得雨，可堪刍狗强蒙衣。移文不报如沉井，行路皆疑镇掩扉。早悟垂头供立仗，好随四牡去騑騑。沉沉深锁出无涯，白尽于思岂复华。准拟归期叩端午，那知此地见葵花。幽忧未论如阴府，倏忽翻惊走电车。久病元来最欺眼，蝇头只觉似栖鸦。十年三拜东门敕，长是寻灯濯污裾。赢得平安题报历，不妨朋友校残书。歌传鹊鼠非行路，咏入乌狐愧大车。物物背驰将老矣，定知身世欲何如。	1
莫笑儒官鸡肋微，精庐相对水云西。读书篷底春雨细，别酒楼头夜月低。鹦鹉醉时丹荔熟，鹧鸪啼处落花迷。白头故旧如相问，半纸新诗亦懒题。	1
天地同和大乐流，水山依律间镛銶。清朝洗耳求清奏，肯让苏髯夜半舟。	1
我客怅无依，君居欣在迩。清谈夕散归，独卧松轩里。露香槛前桂，月色池上水。怀尔正沉沉，不知暮钟起。	1
　通鑑外紀（通監外紀）一/；七/；八/；十三/；十六/	0
仙霞何事名仙霞，巅末得之神仙家。此山南来绝高峻，上插云表参天涯。群仙游宴绝顶上，不饮烟火汤与茶。朝餐赤霞吸其英，暮餐黄霞咀其华。日傲烟霞为洞府，不踏尘寰寸泥沙。后躅跻攀不可得，危梯峻级频咨嗟。高人欲解行者疲，掇作好语清而嘉。故取仙霞起人慕，非以仙霞为世誇。流传岁月浸久远，此意零落说又差。谓酌流霞固浅陋，谓著霞衣亦浮葩。我来登陟动幽趣，愧无洒落清襟怀。聊寓数言代岭记，未可例视为南华。	1
荆棘铜驼陌，桑田碧海波。秋风歌濯足，归去白云多。	1
獵于〈武淸寨〉之〈葦甸〉。	0
雨荒竹径草丛生，树隔前溪一犊鸣。步寻幽涧疑无路，忽有人家略彴横。	1
兼權中書舍人，權兵部侍郞，升兼同修國史﹑實錄院同修撰兼直學士。累請致仕，授   〈華文閣〉待制﹑知〈寧國府〉，賜金帶。久之，又召爲刑部侍郞兼侍讀，以〈龍圖閣〉待制知〈福州〉﹑〈福建〉安撫使。改知〈太平州〉﹑權工部尙書兼侍讀。以〈顯文閣〉直學士提舉〈玉隆宮〉。進〈華文閣〉學士，以〈端明殿〉學士致仕。卒，年七十一。特贈正奉大夫，謚〈文淸〉。	0
〈高儀〉，見前，〈隆慶〉五年起任。	0
提督〈南贛〉軍務都督御史〈王守仁〉起兵討〈宸濠〉，遂入〈南昌〉。〈宸濠〉解〈安慶〉圍，還救，至〈鄱陽湖〉，〈守仁〉督兵與戰，賊衆大敗，〈宸濠〉就擒，〈江西〉平。先是，朝廷以〈福建〉軍亂，命〈守仁〉往撫處，道〈吉安〉，趨〈南昌〉。將至〈豐城〉，〈宸濠〉已反，密遣内官〈喻才〉率兵邀之，〈豐城〉知縣〈顧佖〉奔報。〈守仁〉乃棄所乘座舟，以小舟奔還〈吉安〉，遂與知府〈伍文定〉倡議，檄徵諸郡兵共討之。〈吉安府〉兵先集，〈袁州府〉知府〈徐璉〉﹑〈臨江府〉知府〈戴德孺〉﹑〈贛州府〉知府〈邢珣〉各率兵至。〈守仁〉遂督四哨兵進攻〈南昌〉，〈瑞州〉﹑〈奉新〉兵亦會，賊黨守城者聞兵至，俱先逃潰。是月二十日五鼓，兵薄城下，城門或開或閉，遂克之。〈寧府〉宫中眷屬皆自焚。各哨兵入城，大縱殺掠，爭取金帛，〈贛州〉﹑〈瑞州〉兵尤甚。〈守仁〉執十餘人，斬之，乃稍定。時〈宸濠〉攻圍〈安慶〉十有八日，城中守愈固，   賊兵疲氣沮。聞〈守仁〉兵下〈南昌〉，〈宸濠〉大恐，議還救根本，遂解〈安慶〉圍，兼程還。〈守仁〉趣各哨兵迎擊之，遇於〈王家渡〉。〈伍文定〉哨先進，〈邢珣〉  哨從之，〈贛〉兵奮斬賊首〈吴十三〉，賊衆敗走。〈宸濠〉懼，退保〈樵舍〉，盡出金寶，犒士死戰。〈守仁〉令以小舟載柴，乘風縱火焚之，賊遂奔潰。〈宸濠〉爲兵士所執，〈婁妃〉及宫人皆赴水死，世子﹑諸子及〈李士實〉﹑〈劉養正〉等皆被擒，賊衆殺﹑溺死者萬餘人，時七月二十六日也。初，〈宸濠〉將反，〈婁妃〉嘗泣諫之，不聽。既就擒，檻車北上，與監押官言往事即痛哭，且曰：“昔〈紂〉用婦言而亡天下，我不用婦言而亡家國，悔恨何及！”	0
改火煮泠泠，坡翁梦亦灵。晓花虽满镜，夜影不移星。疏石供茶鼎，教谁续水经。每来频鉴止，同渭不同泾。	1
才道春来春已去，流光容易抛人。陌头满目是征尘。可怜芳草色，妒杀绿罗裙。柳绕长亭牵不住，离情付与微醺。一灯冷雨又黄昏。明朝池畔路，飞絮怨飘萍。	1
從〈乾隆皇帝〉所引《錢塘遺事》書前題識的立場與情緒看，作者爲〈宋朝〉遺民殆無可疑。《四庫全書簡明目録》歸納《錢塘遺事》的特徵時説：「大抵採掇〈宋〉人説部，削其書名，而不改其書中稱謂。」根據《錢塘遺事》的遺民立場以及雜採群書的特徵，我倒是對《錢塘遺事》的作者有了新的推測。	0
石径春深叠古苔，洞天无钥为谁开。白云本是无心物，风趁松花作雨来。	1
孔明高卧处，庞统旧居时。遇主龙方起，逢辰骥莫追。	1
石匠　三義廠	0
群贤翌天造，济济拖朝绅。汉廷多公卿，黯也社稷臣。双阙高巍巍，连章动星辰。而我乏远谟，匡时谬许身。	1
雨脚何当断，风头不肯收。中宵还集霰，四月尚重裘。客有涂泥叹，民怀畎亩忧。是谁同燮理，对此合包羞。	1
去聖經遠，註箋紛如。孰集其成，孰究其初。相厥宅里，大賢所居。高原鬱鬱，碑石峨峨。近壠墓者，〈紫陽〉之巖阿。	0
〈顔見遠〉○〈琅邪〉人。〈南齊〉御史中丞。〈蕭衍〉殺〈齊〉主，〈見遠〉死之  。子〈協〉﹑孫〈之推〉皆知名  。	0
客鬓朝朝欲老来，流年不但远婴孩。湖心况逐残冬隐，山色兼招暮雨催。忍向离颜萋岸草，孤将旅绪发江梅。时光奄迅一如此，安得昆明无劫灰。	1
吁嗟，使弘覺不死，且聞余之説，以爲知言者。今其道愈陵遲，至於列位之名件，亦訛亂不次。如正中偏，偏中正，又正中來，偏中至，然後以兼中到，總成五。今乃易偏中至爲兼中矣，不曉其何義耶？而老師大衲亦恬然不知怪，爲可笑也。雖然弘覺一矯之，則洞山之道，不轉顧地而盡，寧有今日耶？ 四部叢刊初編影印明徑山寺刻本《石門文字禪》卷二五。	0
笼丛旧爱溪边树，路转清风尽日阴。窗下不生分别相，石盆秋水养蕉林。	1
贤才思述作，崖石尚磨砻。元才词华丽，颜公笔迹雄。笔迹因难泯，词华讵可磨。二贤名不朽，千古著山阿。	1
云树浑如绿野踪，宫槐常带紫泥封。不知汉日华阴里，得似青坛第几峰。一乐堂悬百丈峰，郎君仙桂大夫松。春萝翠滴宫袍色，若个瑶台十二重。百年长啸寄乾坤，烟水平台远树村。莫在黎阳秋色里，何人不道是苏门。万树赪霞数亩坛，东风点染石阑干。主人旧有蓬莱种，岁岁明光殿里看。暮雨翛翛鹤梦惊，西风吹送万竿清。渭川不比封君亩，自是仙曹旧佩声。回首长安似奕年，枰丘坐隐白鸥边。仙人六博何须看，只住人间亦是仙。歌里春游尽落梅，野亭烟雨百花开。天香不属东皇领，自是河阳客子栽。宝座莲花万仞成，中天飞现白毫轻。秋来一片瑶台月，常似摩尼掌上擎。玉洞山坳带夕曛，神功片石吐氤氲。不缘洞口春雷起，谁识蛟龙万里云。亭榭高邻梵帝筵，千章古柏黛参天。尊前瓠子秋风起，吹送漳河万里船。	1
可爱北园景，春来游者多。欲知民乐否，处处是笙歌。	1
葵开五色锦成行，照映琅玕出粉墙。激水调冰山阁午，围棋吹管夏堂凉。共推暑饮追河朔，不减春游似洛阳。度尽新词人未散，无官真以醉为乡。	1
一五二一九○六二五○○	0
徐文長文集 　明徐渭	0
〈玄宗〉以〈仙州〉數喪刺史，欲廢之，〈沔〉請治〈舞陽〉，〈舞陽〉，故〈樊噲〉國也，更爲〈樊州〉，帝不納，州卒廢。〈沔〉旣喜論得失，或曰：“今中書宰相承制，雖侍郞貳之，取充位而已。”〈沔〉曰：“百官分職，上下相維，以成至治，豈可俛首懷祿邪？”凡詔敕曹事，多所異同，〈說〉不悅，出爲〈魏州〉刺史。雨潦敗稼，〈沔〉弛禁便人。召還，分掌吏部十銓，以左散騎常侍爲集賢脩撰，歷祕書監﹑太子賓客。	0
傳聲典〈信州〉。 〈杜子美〉《送王信州》 强唤作知州。 〈徐俯〉 冰爲溪水玉爲山。 〈唐〉〈戴叔倫〉《送人之廣信》詩有云：“家在故林〈吴〉﹑〈楚〉間，云云。更將善政化鄰邑，遥見逋人相逐還。” 地僻山深古〈上饒〉。 〈白居易〉《送人貶信州判官》詩：“云云，土風平薄道程遥。不惟遷客須棲屑，見説居人也寂寥。” 銅鉛滿穴山能富。 〈盧綸〉《送信州姚使君》	0
案：「擊」下缺「秦」字，當依《漢書》增。	0
一阵飞帆破碧烟，儿郎惊饵理弓弦。舟中自信娄师德，海上谁知鲁仲连。初谓悠扬真贼舰，后闻欸乃是渔船。人生漂泊多磨折，何日山林清昼眠。	1
郭振國，現年二十一歲，民兵。四八年六月五日參加太谷戰役光荣牺牲。	0
《惟漢二十二世》《薤露》〈武帝〉詞	0
諭軍機大臣等：	0
问君为况近如何，若了青衫好事多。待献嘉谋裨北阙，未容高卧向南坡。竞辰事业常无倦，垂世功名要不磨。应笑柏山疏懒客，羊裘鹤发钓烟波。	1
君既歸〈黄〉，而〈江〉督〈董〉公時已移帥〈楚〉，見而歎曰：“是死守孤城之〈宋〉某耶！吾爲若咨部還故職，且以軍功敍。”君辭謝再三，無行意。或問之，曰：“故吏如棄婦，忍自衒乎。”所居茅屋一區，确田一頃，褐衣蔬食，與農夫野老游，如是者累年。年六十三而終，某年某月日也。娶〈程〉氏，父諱某。子一人〈敏求〉，〈康熙〉己未進士，翰林院庶吉士，績學完行，將大顯於時。舉君之喪，以某年某月日葬某鄉某原。余既爲序之，而繫之以銘。銘曰：	0
按〈孝景〉無後六年，此表上行〈共王〉〈喜〉立，三十三年薨，爲〈孝景〉中六年。則〈延〉之嗣，當在〈孝景〉後元年。證 之《史》表及〈毛〉本《漢》表，俱書後元年，則六字乃形之誤也。	0
绝粒停厨，餐霞饮露，返照自然相制。铅生五彩，汞发三光，方显大丹苗裔。开启朱扉，跃出金乌，飞入玉蟾宫里。把阴阳、交会神炉，烹就浩然真体。虚无内、紫气盘旋，玄珠闪铄，射透混成宗睿。忘机修道，隐迹求仙，常默心无凋弊。贪恋荣华，误了赫赫神丹，恣情抛弃。有人人识道，专精谨守，决然超彼。	1
是秋，〈太行〉義士蜂起，〈威勝〉﹑〈遼州〉以來，道不通行。	0
中州元气文章伯，四海今知有使君。一片济时心未了，风棱亦足张吾军。	1
故人含泪倚天阍，剪纸能来招我魂。覆压真同嫠惧陨，津梁谁信佛称尊。壮年屡弃犹知耻，邪世群飞孰讼冤？从此休论王霸事，区区名节已难言。	1
浮云三十六年空，罔极王通涕泪中。犹忆低眉亲说与，一生快事又空同。	1
〈南川〉。　案《紀》〈至元〉十二年，「省〈重慶路〉〈隆化縣〉入〈南川〉。」《志》失注。	0
经谈孔壁士如林，翘首龙门冀赏音。檐内命题秋院静，灯前批卷夜堂深。赋惊五色宁迷眼，笔想三长独苦心。淡墨榜开舆论惬，高名从此重南金。	1
「分北三苗」，「北」古「别」字。　按：《説文》「𠔁，别也。從二八。」「𠔁」﹑「北」字形相似，故誤爲「北」。	0
按，〈宋〉人〈周密〉《齊東野語》卷四《用事切當》條亦載此事，爲《西湖遊覽志餘》卷二所記之源：「〈淳熙〉中，〈孝宗〉及皇太子朝上皇於〈壽德宫〉，置酒賦詩爲樂，從臣皆和。〈周益公〉蓋〈高宗〉生於〈大觀〉丁亥﹑〈孝宗〉生於〈建炎〉丁未﹑〈光宗〉生於〈紹興〉丁卯故也。陰陽家以亥卯未爲三合，一時 用事可謂切當。其後〈楊誠齋〉爲〈光宗〉宫僚，時〈寧宗〉已在〈平陽〉邸。其賀壽。又云：蓋祖〈益公〉語也。〈嘉熙〉乙亥四月，誕皇子告廟祝文，學士〈李劉〉〈功甫〉當筆，内用四柱作一聯云：『亥年巳月，無長蛇封豕之虞；午日丑時，有歸馬牧牛之喜。』蓋時方有〈蜀〉擾，其用事可謂中的，然或者則謂失之俳耳。」	0
臣拘縶絶域十有五年，凡所見聞，亦嘗計録。比聞孟庾南還，發篋得其狀稿，幾沮歸計，應有書籍悉被敓留。臣之所編，若緊切者，懲艾焚毁，獨存此書。其官制禄格封蔭謚諱，皆出宇文虛中，參用國朝及唐法制而增損之，臣輙舉其廢置施設之略。近歲左右司侍郎不除，却置外郎各一人。六部初置吏﹑户﹑禮三侍郎位，正四品，後置三尚書，仍兼兵﹑刑﹑工，位正三品。又增三侍郎，升諸司郎中爲從五品，添置外郎。其後六部皆置尚書。國史院置監修，以宰相兼領。御史大夫﹑翰林承旨皆闕不除。國子監舊在燕，官亦不設。秘書省今在燕洪法寺，監﹑少丞﹑郎皆備。中丞唯堂訟牒，若斷獄會法。或春水秋山，從駕在外，衛兵物故，則掌其骸骼，至國則歸其家。諫官並以他官兼之，與臺官皆備員，不彈擊，鮮有論事者。外道雖有漕使，亦不刺舉，故官吏贓穢，略無忌憚。其恃權勢者恣情公行，民不堪命。左右丞相以見有人故，以侍中中令居其下，仍爲兼職。兩省侍郎亦虚位，以左右丞皆有見任，仍列其上。參政初亦闕官，故在從二品。後雖置二員，却稱參知執政猛安謀克，以管女真户爲上，雜以漢人爲下。都事令史，多以登進士者爲之，預其選者，人以爲榮。凡丁家難者，不以文武髙下，未滿百日，皆差監關税州商税院鹽鐵場，一年爲任，謂之優饒。其税課倍增者，謂之得籌。每一籌轉一官，有歲中八九遷者。近始有止，法不得過三官。富 者擇課額少處受之，或以家財貼納，只圖遷轉。其不欲遷者，於課利多處除，歲額外公然分之。每歲輪差，參知一員，至燕集注。五品以下陞陟，皆由都事令史好惡。其有負犯者，不責降，只差監鹽場，課額雖登，出賣甚遲，雖任滿去官，非賣盡不得仕，至有十年不調者，無與轉一官。以二十五月爲任，將滿即改除，並不待闕，亦無選人。南州縣選人，初用舉官陞改，近以舉者受賂，遂廢不行。本朝士人有帶職，自大觀文至直秘閣，皆謂之貼職。若换授者，不問高下，於階官上只加一資，既無職名，惟重階官，以三品爲高。六曹郎官，舊依遼例皆稱尚書，故以侍郎爲重。今則自侍郎以下，只呼階官，而不稱其職。明經童子兩科，仕止於州司侯﹑縣主簿。任子之法，一品於閤門承應，三品内供奉，五品供奉班，不限人數，亦無年限，並補右職，皆與監當。本朝人换官，以進士爲上，奏蔭次之，軍功與他出身最下，皆入雜班儤使。初，三品以上俸，不分正從。虚中既在翰林，乃誘后舅都檢點乞增正品俸，比從品增三分之一。點檢既出，復仍舊制。近聞一品二品復增正俸，則三品亦例增矣。麴每秤折錢三千。直省官主供過筆札，皆用明經童子登科者爲之。引接用衙校﹑牽櫳傔從多用燕卒。當職官多取其直而蠲其役。一卒役一歲往來六七千里，貧者甚苦之，出錢七八千乃免。廟諱尤嚴，不許人犯。嘗有一武弁經西元帥投牒，誤斥其諱，杖背流遞。武元初，只諱旻，後有申請云：旻，閔也。遂並閔而諱之。自泗至会寧驛舍地里，謾具於後。其他不可縷陳，聊述梗槩，以備一覽，臣無任昧死。（《鄱陽集》卷四，文淵閣四庫全書本。）	0
春秋左氏傳小疏一卷　國朝沈彤撰。○果堂集本。○經解本。	0
〈占城〉居南海中，自〈瓊州〉航海順風一晝夜可至，自〈福州〉西南行十晝夜可至，卽〈周〉〈越裳〉地。〈秦〉爲〈林邑〉，〈漢〉爲〈𧰼林縣〉。〈後漢〉末，〈區連〉據其地，始稱〈林邑王〉。自〈晉〉至〈隋〉仍之。〈唐〉時，或稱〈占不勞〉，或稱〈占婆〉，其王所居曰〈占城〉。〈至德〉後，改國號曰〈環〉。迄〈周〉﹑〈宋〉，遂以〈占城〉爲號，朝貢不替。〈元世祖〉惡其阻命，大舉兵擊破之，亦不能定。	0
〈思恩侯〉〈房寬〉，〈河南〉〈陳州〉人。從起靖難，爲都督僉事，〈洪武〉三十五年論功兼義故封，勳階號如〈成陽〉，歲禄八百石，子孫世襲指揮使。〈永樂〉七年薨，襲如例。	0
宋刊本，十一行二十字。避宋諱。皮紙精印。 （宏遠堂見。壬子）	0
廿八（八日）	0
入涧耳如洗，看云眼未花。水边馀笋蕨，松下有龟蛇。病痛渠能遣，痴呆我已赊。杖藜随所至，好处即为家。	1
譁囂　“囂”字脱，據各本補。	0
三月，丁亥，特進﹑同鳳閣鸞臺三品〈蘇良嗣〉薨。	0
二五五四頁七行　孫期字仲彧 按：《集解》引〈惠棟〉説，謂《經典序錄》“彧”作“奇”。	0
〈廣南西路〉經略司乞差使臣十數人準備從軍，詔〈蔡燁〉於〈湖南〉選差。又乞運致軍器及并差峒丁應副軍興及暫移經略司往〈象州〉，並從之。遣内侍〈楊税〉﹑〈麥文柄〉管押〈安南〉行營什物器械，先取水路前去。	0
〈子貢〉之言，甚而言之也。〈孔子〉固學于人而後爲〈孔子〉。 〈子貢〉言夫子不可及。	0
得造无为妙，终朝不出门。机缘全绝断，天理自然存。日用天行健，平常地势坤。警提门弟子，复命与归根。	1
後世不察，謂孝之與弟止舉淺近爲言。噫！天下之理，豈有妙於不思而得者乎？天下之行，豈有神於不勉而中者乎？孝弟之不慮而知，即所謂不思而得也；孝弟之不學而能，即所謂不勉而中也。故舍却孝弟之不慮而知，則堯舜之不思而得必不可至；舍却孝弟之不學而能，則堯舜之不勉而中必不可及。 （非堯舜不能满孝弟之量，惟孟子看得出，惟近溪發得透。） 即如赴海者流，須發于源泉而桔橰沼瀦，雖多而無用也。結果者芽，須萌于真種而染彩鏤劃，徒勞而鮮功也。其曰：“堯舜之道，孝弟而已矣。”乃是直指入道之塗徑，明揭造聖之指南，爲天下後世一切有志之士而安魂定魄，一切拂經之人而起死回生也。諸生能日周旋於事親從兄之間，以涵泳乎良知良能之妙，俾此身此道不離於須臾之頃焉，則人皆堯舜之歸，而世皆雍熙之化矣。	0
雨过花梢些子湿，晓来窗下霎时寒。江乡此际春犹靳，长是疏梅带雪看。	1
【目】二月，〈童貫〉﹑〈譚稹〉前鋒水陸並進，〈臘〉乃宵遁，還〈淸溪〉〈幫源洞〉。 一名〈淸溪洞〉。 諸將〈劉延慶〉﹑〈辛興宗〉﹑〈王淵〉等相繼至，盡復所陷城。四月，〈貫〉等合兵擊〈臘〉於〈幫源洞〉。〈臘〉衆尙二十萬，與官軍力戰而敗，深據巖屋爲三窟，諸將莫知所入。〈王淵〉裨將〈韓世忠〉 裨將，偏將也。 潛行溪谷，問野婦得徑，卽挺身仗戈直前擣其穴，格殺數十人，擒〈臘〉以出。〈辛興宗〉領兵截洞口，掠爲己功，倂取〈臘〉妻子及僞相〈方肥〉等五十二人，殺賊七萬餘人，其黨皆潰。〈臘〉凡破六州五十二縣，戕平民二百萬，所掠婦女，自賊洞逃出，裸而縊於林中者相望百餘里。	0
书劫何须怨祖龙，南寮师弟北师公。元宵夜月春灯里，半入儿童火爆中。	1
天下不可一日無君，故夷齊非湯武，明臣道也。此天下之大防也，不然，則亂臣賊子接踵矣，而難爲君。天下不可一日無民，故孔孟是湯武，明君道也。此天下之大懼也，不然，則暴君亂主接踵矣，而難爲民。 （各存其是，不可相非。）	0
〈咸亨〉元年春三月丁丑，改〈蓬萊宫〉爲〈含元宫〉。	0
伊，稿本﹑地圖標識作“依”。	0
彼山之阻兮，虎豹兟兟。我旋而归兮，虎来即人。	1
疏乃《文集》卷六十二《請凈慈法涌禪師入都疏》。卷六十一《與凈慈明老》第四簡言法涌不欲往，敦禮請既堅，遂從。法涌原名善本，嗣圓照禪師宗本，韓絳奏號法涌大師。見《咸淳臨安志》卷七十《傳》。詩乃《詩集》卷三十三《送小本禪師赴法雲》。小本即法涌，大本乃宗本。法涌入法雲，乃嗣法秀。	0
又諭：本日〈耆英〉等奏，逆夷大幫船隻，竄至〈乍浦〉洋面一摺。據稱初七日午刻，有逆夷火輪船二隻，大小夷船二十餘隻，由〈乍浦〉所轄之〈黃盤山〉東首洋面而來。未刻，火輪船拖帶杉板船，自〈彩旗港〉駛入〈西行〉汛停泊，旋復來往遊奕。已函致副都統〈長喜〉，會同揚威將軍等派令員弁，督率兵勇，晝夜防守等語。該逆猖獗異常，甫經退出〈寧波〉，又復駛至〈乍浦〉外洋，意圖擾掠，實屬可恨！現在〈耆英〉等極力防堵，並於〈尖山〉等處加意嚴防，誠恐該逆分䑸肆擾，乘勢竄入〈上海〉各海口，著〈牛鑑〉﹑〈陳化成〉督率文武員弁，認眞防範，毋稍疏虞。〈牛鑑〉前奏 〔卷三九，一二八五〕 （明）於緊要海口，加築土塘土牛，以資捍衞。是該督於防守要隘尙有把握，著卽諄囑將弁兵丁，如有夷船駛至，切勿早開槍礮，俟該逆逼近，其勢足以相及，再行倂力轟擊，以收實效而壯干城。	0
经帷亲见犯天颜，口伐何劳抗可汗。故国应悲周黍稷，遗黎犹识汉衣冠。殊邻谍报终难测，累岁要盟恐易寒。驰至金城上方略，始知颇牧在金銮。	1
莫笑书淫并水淫，生涯端的似蹄涔。男儿岂耐车中闭，病骨唯堪砚北吟。老后莫应销逸气，贫来浑未灭狂心。凭君觅个当垆处，断送床头卖赋金。	1
蔡儁等突出無根	0
混辟无穷运以刚，积阴打底有微阳。驱驰道路年光晚，收拾身心意味长。三日南风天不雨，一编周易鬓微霜。乾坤只在梅花上，梅不能言心自香。	1
隘口分弓号摆滩，领班人戴白鹇冠。莫言南徼无冰雪，映日戈明水帐寒。	1
丙寅 八十七	0
解绶归来十六春，偏舟野渡漫垂纶。眼看鱼鸟情偏适，足履田园意每亲。翠霭阴中行处乐，白云堆里任吾真。无端阻雨连三日，游兴萧然信客贫。	1
㶟水又東，逕昌平縣， 疏：朱無又字，趙同，戴增。 温水注之，水出南墳下，三源俱導，合而南流，東北注㶟水。 疏：朱注作逕。趙疑下有脱文，戴改注。守敬按：戴是也，無脱文。	0
君行正及荔枝丹，想见临觞为破颜。此外但宜烹茗雪，伤生不用擘蚝山。	1
無何，賊焰燎原，中原板蕩，莫可收拾，公復受命起復總督，聞命疾馳。方欲匹馬渡〈河〉，號召忠義，招集往日守〈汴〉部曲僚屬，共圖國難。未至〈河〉一日程，夜宿〈長垣〉。適賊以偏師潛行，呼于城下，其門自開，公尚未之覺也，披衣問之，則賊在閾中矣。公既被執，從者皆驚相失，獨二僕不肯去，遂俱驅至〈彰德〉。啗之不屈，脅之不屈，執而兵之，鈹交于顱，反皮障眼，血流被胸，憒絶不復自覺。賊驚相顧，自相語也。已而解縛復甦，檻車北去。比至都，則賊之前隊已陷都城，争取府庫，掠民間子女，狺狺相争，不復他顧，遂得間逸歸，則所爲見其創痕自髮際垂及眉末者也。	0
江南二月春深浅，芳草青时，燕子来迟。剪剪轻寒不满衣。清宵欲寐还无寐，顾影颦眉。整带心思。一样东风两样吹。	1
嘗聞物本乎天，人本乎祖，是天者萬物之祖，而祖者一族之天也。奈人世繼乎祖而不思祖之德，亦猶曰戴乎天而不知天之高也。故《戴禮》有云：祖而有功，祖而有德，示民不忘本，知所報也。	0
沈培福*	0
慷慨陈孤愤，仓皇就逐臣。危言难悟主，直道岂谋身。荆玉原无玷，隋珠别有因。由来失路泣，不向赐环人。	1
四九九三八一○七五	0
百花丛里跃鞭过，俊逸风流有许多。未第儒生偷眼觑，满怀无柰旧愁何。	1
半生多慨□，万里快遨游。报国丹心壮，思亲白发调。盛名吴下士，高调郢中讴。空阔搏雕鹗，沙乾骋骏骝。声诗唐律度，楷法晋风流。几过杨雄宅，频登压粲楼。归篷投建邺，载月渡沧洲。俊采逢人羡，衰颜对镜羞。怜均朝北阙，愧我老西畴。汉水晴逾碧，秦山晚更幽。关河从此隔，风月共谁酬。落日长亭路，连城古帝州。有怀徒缱绻，无计为淹留。后夜分遥念，音书肯寄不。	1
叨：原作“以”，據適園叢書本《後村題跋》卷一○改。	0
案，見《寐叟題跋》一集下，末署“宣統（《海日樓題跋》卷三脫此二字）庚申三月，寐叟”。	0
高楼愁望入苍茫，鼓角风烟互送将。耒耜岂能安畎亩，男儿只合老沙场。莺花灿烂今可在，蛮触争诗枉自忙。但得洗兵长不用，肯辞归去事蚕桑。	1
六月己巳　六月癸巳朔，無己巳。	0
丁亥，知〈福州〉〈張守〉言：“臣聞〈韓世忠〉所獻敵俘，已就戮于〈嘉禾〉，遠近欣快，不謀同辭。然臣竊謂凡所獻俘，若使皆是〈金〉人或他國借助，則宜盡剿除，俾無遺育。至於〈兩河〉﹑〈山東〉諸路之民，則皆陛下赤子也，〈劉豫〉驅迫以來，必非得已。若臨陣殺戮，勢固不免；至於俘執而至，容有所矜。請凡所得俘內，有簽軍則宜諭以恩信，以示不忍殺之之意，可特貸而歸之；或願留者，亦聽其便。不惟得先王脅從罔治之義，而〈劉豫〉之兵可使自潰，後雖日殺而驅之使前，將不復爲用矣。”疏奏，詔奬（之）。	0
進封才人〈張氏〉爲修媛。	0
阔别时何屡，蹉跎鬓已侵。还朝明主赐，卜夜故人心。凉雨杯初覆，空堂漏欲沉。安知非梦寐，相对帝城阴。	1
郡邸狱冤谁与辩，皋桥客死世同悲。	1
〈隋〉〈江都〉太守〈陳稜〉求得〈煬帝〉之柩，取〈宇文化及〉所留輦輅鼓吹，粗備天子儀衞， 守，式又翻。柩，音舊。吹，昌瑞翻。粗，坐五翻。 改葬於〈江都宮〉西〈吳公臺〉下， 今〈揚州〉城西北有〈雷塘〉，塘西有〈吳公臺〉，相傳以爲〈陳〉〈吳明徹〉攻〈廣陵〉所築弩臺，以射城中。 其王公以下，皆列瘞於帝塋之側。 瘞，於計翻。塋，音營。	0
学道居惭邴曼容，典刑今向海边逢。德容璞玉长涵润，才刃硎刀始瑩锋。养寿不忧潘鬓二，趣装行觐舜瞳重。期公展尽调元手，盛取勋名勒景钟。开函三复似南容，入眼清诗左右逢。绝唱自应开奥窔，全提谁敢触机锋。朱弦清越宜三叠，宝玉森罗富五重。袖手吟边无好句，冥搜空恨五更钟。	1
暮寒凄冽。春风探绕南枝发。更无人处增清绝。冷蕊孤香，竹外朦胧月。西洲昨梦凭谁说。攀翻剩忆经年别。新愁怅望催华发。雀啅江头，一树垂垂雪。	1
（一）舊唐書安禄山傳（卷二百上）	0
乘月过滕子，踏沙度薛城。山云封去马，野葛翳行旌。官舍栽花遍，民家种柳成。停车门父老，之子有能声。	1
夏尽炎气微，火息凉风生。绿草未倾色，白露已盈庭。远视秋云发，近听寒蝉鸣。运移矜物化，川上感馀情。	1
《全唐文》卷五二八顧況《信州刺史劉府君集序》：“有文集三十卷。”	0
选得金钗客，屏风引碧阑。翱翔三十六，曲曲映双弯。腾鞭金埒抹，注矢绿埃涓。亭上歌声远，飞还鸣角弦。香厨临竹港，易损牡丹芽。却渡兰桡过，檀槽滴落花。春气生阶草，轻寒破腊梅。捲帘娱瑞雪，公子正多才。歌伎悬灯引，材官导马归。更移花下席，取次换寒衣。棋枰围屐齿，酒态弄貂裘。记取荆州客，人人万户侯。	1
君恩犹未报山丘，自笑遐方汗漫游。客过玉关惊白发，要游金谷觅苍头。冷官待罪予为歉，陋巷居贫君不忧。犹望道行泽四海，敢辞沙漠久淹留。	1
〈鵬舉〉，〈大寧〉令，生〈坦〉﹑〈塤〉。	0
辛巳〈建中靖國〉元年春正月癸亥，流星自西南入尾，扺距星，其光燭地。〈范純仁〉卒，遺表言：「伏願陛下清心寡欲，約己便民，達孝道於精微，擴仁心於廣遠。深絶朋黨之論，詳察邪正之歸。」又言：「若〈宣仁〉誣謗之未明，致保佑之憂勤不顯。本權臣務快其私忿，非〈泰陵〉實謂之當然。」又言：「臣所重者，陛下上聖之資。臣所愛者，宗社無疆之福。 苟斯言之可采，則已死而猶生。」上聞訃痛悼，賜其墓碑曰「世濟忠直」。〈純仁〉性夷易寬簡，嘗曰：「吾平生好學，得之忠恕而已。」自爲布衣至宰相，廉儉如一，俸賜悉以廣義莊。前後任子恩，多先疏族，没之日，幼子五孫皆未官。〈曾肇〉嘗曰：「使〈純仁〉之言行於〈熙寧〉﹑〈元豐〉時，後必無紛更。盡用於〈元祐〉中，必無〈紹聖〉大臣讎復之禍云。」〈任伯雨〉言：「去年四月朔，今年正月朔，莫夜赤氣起於北方，光燄亘天，又有黑氣在下，漸衝西方，散而爲白，咎證之來，其異如此。伏願陛下用忠良，黜邪佞，正名分，殛奸惡，使陰邪小人無得生犯上之心，則變異之起，可轉爲休祥矣。」己巳，月犯星。甲戌，皇太后崩於〈慈德殿〉。丁丑，祔葬〈永裕陵〉，謚曰〈欽聖憲肅皇后〉。〈趙挺之〉爲御史中丞。〈任伯雨〉言：「〈挺之〉始因〈章惇〉進，既諂事〈蔡卞〉，及〈卞〉黜責，又諂事〈曾布〉，出入門下，殆無虚日。故士論以其觀望險詐，號爲「移鄉〈福建〉子」。伏乞特加審察其言。」是月甲戌，〈遼國〉主〈道宗〉〈耶律洪基〉卒，〈延禧〉即位，號〈天祚〉，改〈壽昌〉七年爲〈乾統〉元年。	0
鄙之提學，乃出學部司員公舉，以投票多數得之， 鄙與仲弢得要（票）最多。 此亦異事，已發一噱。歸期當在十一月初，到滬當在十一月中。琴巖千萬不必來，需買物件可開單寄朱樹卿處。瑞宣如回禾，屬其亟來滬同歸可已。在滬接味蒓信，頗陳清苦，思回本任，杭缺蓋不如嘉也。此間物件，無一不貴，零碎洋貨價且倍滬，止好一錢不用，亦實無錢。前在滬，王明遠買洋貨數種，大致是二姑太太單上者，屬孫福攜歸。琴巖兩信未提及，不知孫福已回皖否？京中近有信否？蔡懷伯病，此間有能治者，其名曰精神病，顧誰人攜之來東乎？亦重有信否？在此得汪仲和﹑朱芝庭信，言贛人思我，然我已到皖，駕不回矣。套間交冬冷否？皖中天氣比贛何如？此問近祉。不盡。乙盦手泐。九月廿八日。　日日看學堂，上午一處，下午一處，忙極。	0
平，恕也。尊敬〈壹〉，故謂爲所天。	0
楊達侯妻郭氏 年十八守節。	0
〈鄜延〉走馬承受〈楊元孫〉言：“近轉運司部夫往〈安定〉﹑〈黑水堡〉摺運軍糧未至，所運亦不多，雖頗得〈蕃部〉窖粟，又數不至廣，致士卒有飢餓逃亡。大兵至西界〈白鹽池〉，去〈懷州〉止百餘里，〈种諤〉準詔已欲領兵囘，恐近邊屯聚人馬，轉運司供軍糧依前有闕。”上批：“〈鄜延路〉轉運使〈李稷〉應副軍糧闕乏乖方，及累奏誕妄，致令行營士卒乏食逃潰，若不差人代領其職，付吏部正治其罪，則有誤國事不細，可令中書﹑樞密院同議其事。”詔：“〈李稷〉降兩官爲轉運判官，令悉心職事，如更闕誤，當依九月戊申詔施行。宣德郎〈張亞之〉本〈稷〉奏舉，今幹辦無效，可罷轉運   判官，令赴舊任。”〈亞之〉部夫尤酷，令軍士殺夫，軍士不忍殺，〈亞之〉誘蕃兵殺之。以奉議郎〈王欽臣〉爲〈鄜延路〉轉運副使。 朱本簽貼云：“誘蕃兵殺先無照據  ，兼〈李稷〉本傳已書訖，删去。”今復存之。〈趙起〉作《种太尉傳》云：“〈諤〉以十一月十三日至〈白池〉，準詔班師。”當考。	0
靈濟廟，在縣治東北清風里。淳熙十二年建。	0
人心至虚，衆理咸備。丢過理説心，便是人心惟危之心，卽有知覺，是〈告子〉知覺運動之覺，佛氏圓覺大覺之覺，非吾儒先知先覺之覺也。覺之一字，亦不可不辯。知覺的是天理，便是道心，知覺的是人欲，便是人心，非概以知覺爲天理﹑爲道心也。若丢過理字説心﹑説知，便是異端。	0
西望家山倍惘然，怪风盲雨度残年。花名含笑知何意，药解相思亦可怜。	1
朔塞楼频倚，新秋天乍晴。云山兼日色，鼓角带边声。路有元人辙，台馀汉将名。杨公石柱在，极目旧开平。指点云州地，真为汉北门。八城临大漠，一路向中原。晴日山川映，秋田黍稷繁。文庄经略处，父老至今言。	1
〈棠陰鎮〉， 府西九十里，有巡司；又府北百九十里有〈石門〉巡司；皆〈明〉初置。志云：府北有〈童敏故城〉，〈隋〉末〈袁斌〉率邑人避寇處。又有〈永平監〉，在府城東，〈唐〉所置鑄錢處也。〈宋〉亦爲〈永平監〉，〈元〉廢。今爲〈永平關〉。○〈芝山驛〉，在府城西南。〈元〉置，〈明〉初因之。相近有〈鄱陽〉遞運所，後以驛兼領。又〈柴栅〉河泊所，亦在府城西南，〈洪武〉初自府東〈柴栅〉改置於此。又〈新義站〉，在府北。又北有〈魯城站〉，接〈南直建德縣〉之〈石門站〉，爲北出之徑道。	0
南来安不裂新题，万里悠悠十载睽。一别每怀君海角，两除应笑我朝齑。是非莫讶时方转，荣辱须惊物未齐。故旧九仙山下客，想曾携手泛三溪。几度为书却便休，疏慵于我更如雠。两忘有道何须问，相责无情我合羞。屡感客尘新事变，难寻陵谷旧时游。为亲归去亲犹健，只此浮生已解忧。	1
又以元法除合差　“元”字原脫。按以元法除合差爲日差，故補。	0
大横沟重修三官大帝庙碑记	0
威音王佛是儿孙，王老当时开大言。黄檗见机分主伴，典刑千古定宗门。	1
寻常忘物我，浑不涉希夷。梦落秋坛冷，从教斗柄移。	1
丹青　王創業	0
六旬为县尉，清苦莫能名。閒月供官馔，长年无马行。宁家凭俸米，养老仗藜羹。独有诸童叟，逢人说政平。	1
戊辰 〈咸雍〉二十四年。 〈宋〉〈元祐〉三年	0
今年正值陳直先生逝世二十五周年，鑒於原書出版比較散亂，且絶大多數作品今天已難以獲見，爲了紀念陳直先生，也爲了滿足學術研究需要，特以先生手定稿本爲準，局部作了一些調整和補充，現整套《叢著》包括以下十一種作品：	0
闻声思尔迟榆毂，隔夕濂汘路如沐。得书子憩清风骑。呼群我趁卢沟鹜。江南去已五年忆，山右归仍千里目。固知誓已甘苋藜，未免看人苦箠朴。奉盈自料不丧七，竭诚人说能求牧。天教车马役休休，日向陔除光昱昱，握手今朝喜动眉，触绪中年痛入腹。殷勤须惜雨兼风，阅历都平笑与哭。官共还乡且复佳，老始读书不亦恧。庭中草木君当歌，郊迓先倾一斗漉。五六石浮滩如籯，舟触石过微作声。榜歌忽泊牛头下，牛头寺记唐天成。何年寺废判作墩，不敲钟磬惟敲钲。五六里前石址在，水口村近诗徵程。李花万株压舟落，包裹古戍墩中盛。此间老兵差不恶，中郎未似以阮呈。会须厨酒数斗饮，醉倒莫让前人名。径持壶盏上嶪峨，软沙试踏行跉䟓。几十步折拗石齿，花丛身入甘尝锡。玉林果茁玉山上，翠壁当面纷开楹。敷茵班草众香拾，一茎折得馨奇赢。碧溪下浮花气润，仰看冰挂珞与璎。拟梅瓣小枝较媚，怪雪花似天逾晴。飘然片片落杯酒，花光吸口身为轻。长姬香御岂真侍，青峰黄蝶纷来侦。奇山胜水处处有，良游谁坐花为城。诸子名流竹林数，醉翁愧我好尔诚。颓然玉瓶尽转醒，兹游乐矣人人倾。起迟日斜山出水，一掬手洗波盈盈。松重竹复扶去躅，他年忆此百绕萦。古人有语恋魂魄，江月老我谁孩婴。逢花不饮信非达，难得花境如兹清。李花不言应许我，永与花致无涯情。	1
以〈淮南厲王〉舅父侯。	0
《古文大篆書祖》一卷	0
著屐携筇踏浅沙，西峰遥望锁残霞。春伤旧日频游地，酒问前宵半醉家。溪上长吟悲往事，林间无语妒归鸦。年来衣逐缁尘化，欲结方袍礼释迦。	1
〈東安簡伯〉〈郗曇〉卒。 郗，丑之翻。曇，徒含翻。 二月，以〈東陽〉太守〈范汪〉都督〈徐〉﹑〈兗〉﹑〈冀〉﹑〈靑〉﹑〈幽〉五州諸軍事，兼〈徐〉﹑〈兗〉二州刺史。	0
御史中丞〈蘇轍〉言：“臣伏以方今人才衰少，求備實難，凡有所長，皆當不廢。臣伏見右   承議郎〈王鞏〉生於富貴，志節甚堅，好學力文，練達世務。昔〈熙寧〉之初，宰臣〈王安石〉用事，屢欲用〈鞏〉，〈鞏〉自知守正不合，拒而不從。每上書言事，多切時病，〈吴充〉﹑〈馮京〉器其爲人，嘗與議及國事。及〈王珪〉﹑〈蔡確〉執政，〈李定〉﹑〈舒亶〉爲御史，將傾〈充〉與〈京〉，故起大獄，廣加羅織，欲以次及二人，〈鞏〉由此得罪，南行萬里，三年而歸，剛氣不衰，言事如故。時二聖臨御，〈司馬光〉當國，〈鞏〉復預〈光〉議論，〈光〉極嘉之，言之朝廷，擢任宗正寺丞。方復欲進用，而〈鞏〉狷介疾惡，爲衆所忌，適會〈光〉物故，衆人捃其微過，因而排之  。臣竊悲〈光〉平日所薦，今皆布列朝廷，而〈鞏〉獨運蹇不遇，罷官者再。凡〈鞏〉之所長，皆士人之所難能，而其所短，多暗昧不明，或少年之所不免。前知〈揚州〉〈謝景温〉與〈鞏〉共事，嘗上章明辨其冤，則愛憎之言，未可偏信。臣備位風憲，區區之意，每欲爲陛下掇拾遺材，以備任使，與〈鞏〉游從最舊，知其所長，伏乞陛下洗濯疵瑕，稍加録用，必能上感恩造，臨事捐軀，以報萬一。” 〈謝景温〉元以〈元祐〉二年六月二十八日除知〈揚州〉，三年閏十二月二十五日權刑部。其薦〈鞏〉，必在四年也。〈轍〉言不得其時，因〈鞏〉再送吏部與宫觀，附此。先七月四日罷鼓院，送吏部。〈鞏〉緣〈轍〉薦，除〈宿州〉；六年六月八日，以言章罷。〈轍〉薦〈鞏〉，當在五年十月後，或移十月末。	0
西风萧瑟柳条轻，翻似依依乍向城。看去尚含南浦恨，折来俱是故园情。枫林解点桃花色，杜宇能为黄鸟声。留得旧时余影在，秋江一路月扶行。	1
波斯匿王不自知，恒河未改雪飘眉。流沙瀰瀰鱼虾少，惆怅滩头立鹭鸶。	1
实之谓信，言巽行果。言有不实，自丧厥我。谁其掩之，不善已播。人而无信，不知其可。	1
北焙和香饮最真，绿芽未雨带旗新。煎须卧石无尘客，摘是临溪欲晓人。云叠乱花争一水，凤团双影贡先春。清风未到蓬莱路，且把吟瓯伴醉巾。	1
竊臣等於初五日申刻，接〈怡親王〉〈載垣〉等函，並初四日寄諭一道 〔二三五四〕 ，業將辦理情形，於初六日丑刻馳奏在案 〔二三六六〕 。旋於寅刻欽奉諭旨 〔二三五七〕 ，知「官〔大〕兵獲勝，〈吧嗄𡅏〉業已就擒」。敕令臣等「乘此聲威，激勵團勇，一湧而前，痛加勦洗」等因。欽此。	0
漫向东坡问雪堂，雪残寒日正荒荒。地名自是因人重，客思那胜为国忙。万古江流从禹贡，一时风力有周郎。召南曾赋甘棠树，谁遣春阴遍楚乡。	1
夔州府城白帝西，家家楼阁层层梯。冬雪下来不到地，春水生时与树齐。	1
一片香魂不可招，野烟江草共萧萧。鱼书欲寄何由达，隔断巫山去路遥。	1
麦浪翻香，晴风展柳。残红飞舞沵春候。远山翠色落平湖，摩天塔影横峰岫。眼底河山，天然锦绣。风光还似当年否。战余曾有燕归来，疮痍满目难寻旧。	1
谢庭玉树迥埃尘，能向凉风问放臣。迹愧冥鸿宜路鬼，行歌骊御见词人。家声夙擅青箱旧，交态全轻白发新。闻说相门多有相，弓裘不尽火传薪。	1
先二千一十三	0
校記“風”下有“而彝倫泯喪”五字。	0
地炉火煖壁灯青，虚阁风惊铎乱鸣。门掩上方山月黑，北窗危坐听松声。	1
〈喀爾喀車臣汗部〉   輔國公。	0
《弇州山人四部續稿》卷三《四十詠·王山人叔承》曰：「詞苑足膚立，王郎獨奇骨。有吐必匠心，徃 徃自天發。以此振俠聲，所友必賢傑。貴者雖自貴，視之同毛髪。一醉即陶然，相將向超忽。」同前卷四十《荔子編序》曰：「余所善松陵王承甫者，……爲文儁朗，多奇思，尤長歌詩。大抵類青蓮居士，而以不勝才情，故間離之。然識者開卷，而知其非今人也。……余覽承甫詩一再過，真若所謂絳繻綃單，玉膚冰液，望而以爲海山仙人者。」同前卷五十二《王承父後吳越游編序》曰：「承父於諸體無所不精，歌行尤其至者，五七言絶﹑五言律小次之，七言又次之。」《王奉常集》文部卷七《王承父＜後吳越遊＞詩集序》曰：「承父於諸家聲律靡所不工，而尤長於七言歌行，頃刻數百千言，如荆卿相泣，樊舞陽裂眦，灌將軍罵坐。又如陳思王初見邯鄲子叔，傅粉胡舞，説俳優，數千言後，整衣冠，陳皇王之道。可喜可愕，種種變幻，真能以牛溲﹑馬浡爲藥餌，嘻咲怒罵爲文章。李﹑何以還，於斯爲盛。蓋標其專詣，則太初讓精；綜其全文，則俞謝遜兼，抑亦可謂詩人之豪矣。」《列朝詩集》丁集卷九《昆侖山人王叔承》曰：「承父爲詩，豪宕莽蒼，天才爛發，最爲王元美兄弟所推。敬美序其詩，以爲太初讓其精，俞謝遜其兼。七言歌行，頃刻數百千言，可喜可愕，種種變幻，真能以牛溲﹑馬渤爲藥餌，嘻咲怒駡爲文章，蓋其兄弟間之論如此。」	0
花花草草随人住。形影相依无定处。江南人打渡头桡，海上客归云际路。消愁细把愁重数。执手正当三月暮。今朝悄对杏花天，那日双看杨柳絮。	1
金尊频倒。照坐梅花清更好。春到长杨。宠拜三公入郑庄。月城两载。千里生灵蒙惠爱。舞彻歌词。并立新妆绿带垂。	1
故人邀我，城南访菊，已过黄花时节。更从何处问秋芳，见一路、霜林残叶。蒹葭阁下，陶然亭外，剩有寒芦如雪。冷烟薄雾淡斜阳，望不见、西山重叠。	1
〈汳水〉又東逕〈貰城〉南，俗謂之〈薄城〉，非也。〈闞駰〉《十三州志》以爲〈貫城〉也，在〈蒙縣〉西北。《春秋》《僖公二年》，〈齊侯〉﹑〈宋公〉﹑〈江〉﹑〈黄〉盟于〈貫〉。〈杜預〉以爲〈貰〉也。云貰﹑貫字相似。〈貫〉在〈齊〉，謂〈貫澤〉也，是矣。非此也，今于此地更無他城，在〈蒙〉西北惟是邑耳。考文準地，〈貰邑〉明矣，非〈亳〉可知。〈汳水〉又東逕〈蒙縣故城〉北，俗謂之 〈小蒙城〉也。《西征記》：城在〈汳水〉南十五六里，即〈莊周〉之本邑也，爲〈蒙〉之〈漆園〉吏。〈郭景純〉所謂〈漆園〉有傲吏者也。悼〈惠施〉之没，杜門于此邑矣。〈汳水〉自縣南出，今無復有水。惟〈睢陽城〉南側有小水，南流入于〈睢城〉。南二里有《漢太傅掾橋載墓碑》，〈載〉字〈元賓〉，〈梁國〉〈睢陽〉人也，〈睢陽公〉子，〈熹平〉五年立。城東百步有石室，刊云：〈漢〉鴻臚〈橋仁〉祠。城北五里有石虎﹑石柱，而無碑誌，不知何時建也。〈汳水〉又東逕〈大蒙城〉北，自古不聞有二〈蒙〉，疑即〈蒙亳〉也，所謂〈景薄〉爲〈北亳〉矣。〈椒舉〉云：〈商湯〉有〈景亳〉之命者也。〈闞駰〉曰：〈湯〉都也。〈亳〉本〈帝嚳之墟〉，在《禹貢》〈豫州〉〈河〉﹑〈洛〉之間，今〈河南〉〈偃師城〉西二十里〈尸鄉亭〉是也。〈皇甫謐〉以爲考之事實，學者失之，如〈孟子〉之言〈湯〉居〈亳〉，與〈葛〉爲鄰，是即〈亳〉與〈葛〉比也。〈湯〉地七十里，〈葛〉又伯耳，封域有限，而〈寧陵〉去〈偃師〉八百里，不得童子饋餉而爲之耕。今〈梁國〉自有二〈亳〉，〈南亳〉在〈穀熟〉，〈北亳〉在〈蒙〉，非〈偃師〉也。古文《仲虺之誥》曰：〈葛伯〉仇餉，征自〈葛〉始。即〈孟子〉之言是也。〈崔駰〉曰：〈湯冢〉在〈濟陰〉〈薄縣〉北。《皇覽》曰：〈薄城〉北郭東三里平地有〈湯冢〉，冢四方，方各十步，高七尺，上平也。〈漢哀帝〉〈建平〉元年，大司空使〈郤長卿〉按行水災，因行〈湯冢〉，在〈漢〉屬〈扶風〉，今〈徵〉之〈迴渠亭〉有〈湯池〉﹑〈徵陌〉是也。然不經見，難得而詳。按《秦寧公本紀》云：二年伐〈湯〉，三年與〈亳〉戰，〈亳王〉奔〈戎〉，遂滅〈湯〉。然則〈周桓王〉時自有〈亳王〉號〈湯〉，爲〈秦〉所滅，乃〈西戎〉之國，葬于〈徵〉者也，非〈殷湯〉矣。〈劉向〉言，〈殷湯〉無葬處爲疑。〈杜預〉曰：〈梁國〉〈蒙縣〉北有〈薄伐城〉，城中有〈成湯冢〉，其西有〈箕子冢〉。今城内有故冢方墳，疑即〈杜元凱〉之所謂〈湯冢〉者也。而世謂之〈王子喬冢〉。冢側有碑，題云：《仙人王子喬碑》。曰：〈王子喬〉者，蓋上世之真人，聞其仙，不知興何代也。博問道家，或言〈潁 川〉，或言産〈蒙〉，初建此城，則有斯丘，傳承先民曰：〈王氏〉墓暨于〈永和〉之元年冬十二月，當臘之時。夜，上有哭聲，其音甚哀，附居者〈王伯〉怪之，明則祭而察焉。時天鴻雪下，無人徑，有大鳥跡在祭祀處，左右咸以爲神。其後有人著大冠，絳單衣，杖竹立冢前，呼採薪孺子〈伊永昌〉曰：我〈王子喬〉也，勿得取吾墳上樹也。忽然不見。時令〈泰山〉〈萬熹〉，稽故老之言，感精瑞之應，乃造靈廟，以休厥神。于是好道之儔自遠方集，或絃琴以歌太一，或覃思以歷丹丘，知至德之宅兆，實真人之祖先。〈延熹〉八年秋八月，皇帝遣使者奉犧牲，致禮祠，濯之，敬肅如也。國相〈東萊〉〈王璋〉，字〈伯儀〉，以爲神聖所興，必有銘表，乃與長史〈邊乾〉遂樹之玄石，紀頌遺烈，觀其碑文，意似非遠，既在逕見，不能不書存耳。	0
中常侍　護羌﹑戎﹑夷﹑蠻﹑越校尉	0
十年轣辘耐飘蓬，勾漏丹砂却未逢。五岳烟霞开眼界，三山云海荡心胸。欺人未敢誇驯雉，知己惟思爱画龙。但得白衣能送酒，蓼湾荻浦亦从容。	1
轉別駕從事史，領本郡中正，深爲〈義康〉所待，故在府州前後十餘年。後〈劉湛〉﹑〈劉斌〉等結黨，  欲排廢尙書僕射〈殷景仁〉，〈演之〉雅仗正義，與〈湛〉等不同，〈湛〉因此讒之於〈義康〉。嘗因論事不合旨，〈義康〉變色曰：“自今而後，我不復相信！”〈演之〉與〈景仁〉素善，盡心於朝庭，〈太祖〉甚嘉之，以爲尙書吏部郞。	0
泥行郭索其神全，枯枝独抱吟风仙。细腰追逐相后先，画眉双栖斗婵娟。一鸣一止俱自然，老猴如鬼踞石边。游蜂何为过其前，水禽伺鱼双眼穿。久而无得倦欲眠，鸲之鹆之高树巅。俯视螳臂为垂涎，之虫不作名利牵。饮啄之外何所便，人生扰扰真可怜。笑谈对面森戈鋋，王侯蝼蚁俱埃烟。大年未可笑小年，世间唯有虫能天。	1
〈固〉○字〈萬基〉，〈晉〉散騎郎（見《晉書》）。	0
江陰　宋景昌　校寫	0
上，〈靈寶〉。 州西四十五里。三鄉。有〈夸父山〉﹑〈黄河〉﹑〈稠桑澤〉﹑古〈函谷關〉。	0
劲节清风壮此行，三秦归路及秋晴。摩云岭暗朱旗绕，控虏城高玉剑横。中使远寻裴相宅，外夷时问令公名。水边林下经行地，笑对黄花赋濯缨。	1
鄭莫兩人修志的同時，還捐薪俸重刻《張楊園先生集》。張楊園即清初理學家張履祥（一六一一—一六七四），字考夫，號念芝，浙江桐鄉人，以其所居楊園村，人稱楊園先生。其爲學早年喜王陽明「致良知」説，中年師法劉宗周，求「慎獨」之學，入清後深服朱子《小學》﹑《近思録》，力主踐履篤實，不尚空談，致力於農桑水利。其務實之風，莫與儔特重之，遂又影響到鄭﹑莫二人。遺憾的是，《重刻楊園先生全書》於道光二十一年冬末刻成，而莫與儔初秋辭世，未及一見。道光二十二年，莫友芝葬父於遵義縣東青田山，並建青田山廬守墓。青田山廬距鄭珍望山堂三里，距沙灘黎兆勛所居六里，三家往來頻繁，互爲婚姻，又同志友善，砥礪詩藝學問，情誼愈加深厚。	0
《蕭該音義》亦作“塾”，引《字林》“塾，門側堂也”。《東觀記》﹑《續漢書》並作“埻”。《説文》云“射臬也”。《廣雅》“埻，的也”。埻音之允反。	0
十二月三十日	0
相應請旨敕下步軍統領﹑〈順天府〉﹑五城，督飭營縣司坊各官兵役，一體明查暗訪。遇有外來游棍，或三五成羣，或行蹤詭祕者，立卽密拏硏訊，固不得過事張皇，尤不得稍形疏縱。其近畿之〈通州〉﹑〈武淸〉﹑〈固安〉﹑〈良鄕〉﹑〈房山〉﹑〈昌平〉﹑〈密雲〉等州縣，由〈順天府〉檄飭各該文武，於衝途要隘，嚴密𥡴查奸細，按月報覈。至〈京城〉內外街道栅欄，應由步軍統領衙門，嚴飭堆撥兵役，並該地方司坊各官，修整完固。遵照〈道光〉二年，欽奉上諭，認眞𥡴查，按時啓閉。並請敕下八旗都統轉飭所屬，各按旗界分段巡查。又如〈天壇〉﹑〈景山〉﹑〈白塔〉﹑〈鼓樓〉曁各城門樓値班官兵，各禁門値班之章京護軍人等，〈圓明園〉附近一帶村莊營汛，均屬關繫緊要，應請諭敕各該管大臣，隨時親往𥡴查，務使一律嚴肅。俾中外臣民，咸曉然於根本重地，法禁整齊，非外省海疆一隅可比，庶奸匪聞風斂跡，畿輔長保乂安矣。	0
唤作郎官三十年，淡于名爵自应贤。摩天灵燄诸生笔，匝地春风使者旃。手种路松添墓色，门开族井冽炊泉。淳熙耆旧今无几，忍把豪华万口传。	1
癸丑，太常博士﹑祕閣校理〈李垂〉請令〈江〉﹑〈浙〉兩路放行茶貨。左諫議大夫〈孫奭〉言：“茶法屢改，非示信之道，望遣官重定經久之制。”卽詔〈奭〉與三司詳定，務從寬簡。時言者愈多，不過欲惠小商﹑優園户，朝廷亦嘗差優其直﹑饒其給。大抵吝茶之出，而須錢實京師，故法不能變。言者但采浮論，而不切於事理。未幾，〈奭〉出知〈河陽〉，事遂止。	0
临湖一带澹斜晖，向晚寒鸦倦不飞。明月一轮秋水碧，藕花香里放船归。	1
先儒以古文《尚書》辭氣不類今文，而疑其僞者多矣。抑思能僞爲是者，誰歟？夫自〈周〉以來，著書而各自名家者，其人可指數也。言之近道，莫若〈荀子〉﹑〈董子〉。取二子之精言，而措諸《伊訓》﹑《大甲》﹑《説命》之間，弗肖也。而謂〈左丘明〉﹑〈司馬遷〉﹑〈揚雄〉能爲之與？而況其下焉者與？然則其辭氣不類今文，何也？嘗觀《史記》所采《尚書》，於“肆覲東后”則易之曰“遂見東方君長”，“太子〈朱〉啟明”則曰“嗣子〈丹朱〉開明”，“有能奮庸熙帝之載”則曰“有能成美〈堯〉之事者”，如此類不可毛舉。因是疑古文易曉，必〈秦〉﹑〈漢〉間儒者得其書，苦其奥澀，而稍以顯易之辭更之，其大體則固經之本文也。《無逸》之篇，今文也，試易其一二奥澀之語，則與古文二十五篇之辭氣其有異乎？〈遷〉傳《儒林》曰：“〈孔氏〉有古文《尚書》，而〈安國〉以今文讀之，遂以起其家逸《書》。”而〈安國〉自序其書，謂科斗書廢已久，時人無能知者，以所聞〈伏生〉之《書》，考論文義，定其可知者，增多二十五篇。夫古文既不可知，僅就〈伏生〉之《書》以證而得之，則其本文缺漫，及字體爲〈伏生〉之《書》所   不具者，不稍爲增損，以足其辭，暢其指意，此增多二十五篇，所以獨爲易曉，而與〈伏生〉之《書》異與？然則〈遷〉所云“以今文讀之”者，即余所謂“以顯易之辭通其奥澀”，而非謂以隸書傳之也。	0
发乱谁料理，托侬言相思。还君华艳去，催送实情来。	1
岁岁长安住，欣然说不难。独行周两榻，从众日三餐。浩气仍螳臂，残躯未鼠肝。冬閒何所事，画鬼与人看。	1
仰惟皇帝陛下恭儉仁恕，根於天性，確守憲度，責成股肱。與一世相安於簡易。自踐祚至今，垂十三年，德流道洽，元元蒙被恩厚，不忍輕犯。郡國長吏審克奏讞，亦既哀矜欽恤，是體是承。至若都内，王化所先，故獄婁以空告。如臣無狀，久當用疲軟罷免，然猶得爲寬大，坐以無事，復竊龍光以自榮，可謂幸矣！	0
〈太宗〉配位奠幣，《仁安》　天祚有開，文德來遠。祈穀日辛，侑神禮展。	0
金鹤飞来尺素通，新诗字字挟光风。三年湖海关心处，都在先生句子中。	1
唳空雁远，迎翠山明，郊墅晴昼。乍见轻盈，翻讶剪绡裁绣。破星唇，凝红泪，春心未了秋心透。怅重来，算韶光又是、断肠时候。念芳事、去才几日，向岁题诗，曾共携手。妒杀妖娆，羞忆尹邢相斗。西府临妆犹似昨，东风回首浑非旧，画帘前，对斜阳，也如人瘦。	1
雨馀草色映江沙，又见新年换物华。万里东风怀棣萼，一杯香露醉桃花。丹崖旧种神仙药，碧海虚随奉使槎。自愧题诗劳弱翰，故人相对在天涯。	1
十二月甲戌，畋近郊，因以閲武，賜禁軍校及衛士襦袴。時禁盜獵，有戰士獲麞，違令當死，上曰：「我若殺之，後世必謂我重獸而輕人。」釋其罪。丁丑，以〈鄭州〉防禦使〈楊業〉領〈雲州〉觀察使，仍判〈鄭州〉，知〈代州〉事。〈業〉自〈鴈門〉之役，〈契丹〉畏之，每望見〈業〉旗即引去。主將屯邊者多疾之，或潛上謗書斥言其短，上皆不問，封其書付〈業〉。	0
轉太子少保，黃門如故。大將軍〈高肇〉伐〈蜀〉，以〈琛〉爲使持節﹑假撫軍將軍，領步騎四萬爲前驅都督。〈琛〉次〈梁州〉〈獠亭〉，會〈世宗〉崩，班師。〈高肇〉旣死，以〈琛〉，〈肇〉之黨也，不宜復參朝政，出爲〈營州〉刺史，加安北將軍。歲餘，以光祿大夫〈李思穆〉代之，時年六十五矣，遂停〈中山〉，久之乃赴〈洛〉。除鎭西將軍﹑〈涼州〉刺史，猶以〈琛〉〈高氏〉之昵也，不欲處之於內。尋徵拜太常卿，仍以本將軍出爲〈徐州〉刺史。及入辭〈肅宗〉，〈琛〉辭以老，詔除吏部尙書，將軍如故。未幾，除征北將軍﹑〈定州〉刺史，衣錦晝遊，大爲稱滿。治體嚴細，甚無聲譽。〈崔光〉辭司徒之授也，〈琛〉與〈光〉書，外相抑揚，內實附會也。〈光〉亦揣其意，復書褒美以悅之。徵爲車騎將軍﹑特進，又拜侍中。以其衰老，詔賜御府杖，朝直杖以出入。	0
讚曰：九流百氏，立言立德，不有斯文，寧資刊勒。乃眷淫靡，永言麗則，雅以正邦，哀以亡國。	0
 B《送徐員外還京》徐員外，徐放，見A。	0
泽畔共行吟，又几时疏莲，冷坠残粉。风雨雁来迟，江潭句、依约汉南遥讯。盈盈带水，料应常被乡心引。两家旧径。知无主烟萝，飘零都尽。软红梦影如尘，便不问铜驼，青衫珠迸。摇落隔天涯，悲秋意、身到者番才信。菰浦倦侣，祗招鸥鹭酬孤兴。吴枫驿暝。望天际轻帆，爪寻霜印。	1
「至〈渭源〉」，原本訛「渭源」爲「謂原」，《太祖洪武實録》卷一七八〈洪武〉十九年七月條載：「〈吴沉〉……左遷〈渭源〉縣學教諭。」據改。	0
空向姮娥拜，姮娥也不圆。莫从今夜乞，巧合待来年。	1
〈禁城〉以内，諸王及〈滿洲〉文武大臣﹑前鋒統領﹑護軍統領﹑内務府大臣，輪流直宿，謂之六大班，自〈嘉慶〉六年定。 侍衛宿衛以〈乾清門〉﹑〈内右門〉﹑〈神武門〉﹑〈寧壽門〉爲内班，〈太和門〉爲外班，亦六班。 宮内及〈圓明園〉有管激桶大臣﹑官員﹑兵丁，謂之火班。 火班見上諭。	0
久知门外雀堪罗，讵意贤郎亦厌过。雪里山阴非访戴，饭中钜鹿肯忘颇。卧听檐雨频移枕，望断江云倦抚柯。梦寐山斋怀往事，愿将乌石比塘坡。	1
〈師古〉曰：“應〈高祖〉非有功不得侯之約。”	0
五月，遷工部尚書。九月，調禮部尚書。十三年三月，應詔舉廉能，疏薦原任給事中〈周體觀〉﹑原任知州〈侯紹岐〉，下部議，起用。十五年，充會試正考官。十八年三月，〈正治〉自陳乞罷，諭嘉其“端勤誠慎”，慰留之。二十年十月，授〈武英殿〉大學士。時重修《太祖高皇帝實録》，編輯《三朝聖訓》﹑《大清會典》﹑《一統志》﹑《平定三逆方略》，〈正治〉並充總裁官。二十五年，《實録》告成，加太子太傅。二十六年正月，乞休，命以原官   致仕。三十年閏七月，卒於家，年七十有四。賜祭葬如例，諡〈文僖〉。	0
采采红芳步更迟，睡酣尘榻掩荆扉。白头空有青山债，仰见飞鸿又北归。树杪阴云看渐消，尚堪扶病到溪桥。道人未有伤春意，却仗苍龙玉一条。	1
阴晴未定。薄日烘云影。临水朱门花一径。尽日鸟啼人静。厌厌几许春情。可怜老去兰成。看取镊残双鬓，不随芳草重生。	1
狼藉金铺，飘零玉溆。蔫红皱白随风舞。残枝袅袅怨斜阳，玉环飞燕俱尘土。蝶泥馀香，莺辞荒圃。画桥客散濛濛雨。美人睡起正凭栏，娇波凝瞩愁无语。	1
是政出於二也　“二”，《繫年要録》卷三四作“三”，當是。	0
经论功馀更业诗，又于难里纵天机。吴朝客见投文去，楚国僧迎著紫归。已得声名先振俗，不妨风雪更探微。金陵高忆恩门在，终挂云帆重一飞。	1
以往著述中論及是書價值之最詳者當推《四庫全書總目提要》，但也僅有寥寥數筆：“……如〈蜀中〉之減重額，〈湖北〉之行會子，〈范祖禹〉之補謚，〈何致〉之罷制科，胥足補《宋史》所未備。其紀年互異者……其姓氏之互異者……俱足以互證異同。”  然而是書優於《宋史》之處遠不止此。今人所撰史著，有的也指出：“此書叙事簡明，所記兩朝政治和經濟的一些事蹟，爲其它史書所不載。”  但到底是哪些事蹟，書内亦未加説明。	0
仙軿昔日此留连，气象辽辽尚宛然。溪落断崖为远瀑，路从绝顶见平田。千年芝有灵禽戏，一洞云留羽客眠。已乐胜游尘境外，况陪清论酒尊前。	1
芳树高低啼蜀魄，朝云浓淡极巴天。	1
〈特通額〉   〈吉存〉第一子。〈乾隆〉十二年，襲輔國公。三十四年，卒。	0
〈郕〉，〈嶺南〉節度判官。	0
元良齿学简成均，朴遫如臣厕友宾。坐对空江邀祖逖，遥呼三诏愧焦君。深更细听鱼龙语，片苇平分吴楚云。独使至尊忧社稷，肯教终日醉曛曛。	1
三代之前，上之所以爲教，下之所以爲學，小而從事洒掃應對進退之節，禮樂射御書數之文，若夫司徒之職，典樂之官，不過使之由夫日用之常而已。夫禮儀三百，威儀三千，而精微之論不過數語。當是時也，人心正，風俗淳，本源不差，故士亦積學而造於自得。	0
本司󲳴󲳴書吏：虞子󲳴　安裕　樊恭　詹勝祖　郭允中　路恭讓（下闕）	0
独立意徘徊，潮声去复回。仰天横剑笑，破浪挂帆来。两岸啼猿急，千峰落雁哀。遥知故国里，应有菊花开。	1
〔補〕貢尚書玩齋集十卷　元貢師泰撰。首一卷　○清乾隆四十年南湖書塾刊本，從天順沈性本出，余曾據清寫本有吳騫跋者校之，雖僅存九﹑十兩卷，已補佚文﹑佚詩三十一首。	0
右俱因事有功，一德不懈。	0
瑚琏区区只小成，休言果艺与忠清。圣师忘食兼忘老，地久天长日月明。修慝之馀德复初，更须辨白舍并趋。善哉三语当年问，直到于今想从雩。两地参天命曰人，灵龟端合取诸身。笑渠到处閒寻觅，直信人言井有仁。逝者如斯昼夜长，会心能使百忧忘。生前身后浑如此，丝竹之音孔子堂。小时所学老何如，自诧西河不记洙。曾子斯言讥背本，祇今犹足警吾徒。	1
〈孝陵衛〉。 在京城東北〈鍾山〉南麓。又〈濟川衛〉，亦在京城外。舊志云：國初於京城内設錦衣等三十七衛，於〈江〉北設〈江淮〉等十衛，而城外則設〈孝陵〉﹑〈濟川〉二衛，共四十九衛，環衛〈京師〉，總領官軍三萬餘員名。	0
今年岁丙申，今日月初十。年是母生年，日是我生日。我年已三十，母寿六十一。母老儿亦老，儿悲何由说。半世求禄心，甘为古人拙。负母一生力，枯我十年血。维母天地眼，责命不责术。但母得如此，又敢自暇逸。千秋非所知，儿死此事毕。	1
短梦惊回，北窗一阵芭蕉雨。雨声还住。斜阳明高树。起望行云，送雨前山去。山如雾。断虹犹怒。直入云深处。	1
城楼三面碧回环，掠过烟波棹不闲。认得客涂曾到处，乱云堆里大龙山。	1
買磚瓦木料檩梁椽柱使錢一百二十千文　買獸脊桶瓦錢二十千零五百文　脚價錢三千文	0
零落栏杆暗藓侵，花苞憔悴怨春深。吾君意在延经艺，不学前王宴豫心。	1
日日闲看燕子飞。旧巢新垒画帘低。玉历今朝推戊己，住衔泥。先自春光留不住，那堪更著子规啼。一阵晚香吹不断，落花溪。	1
《宋書》《州郡志》云：「〈太湖左縣〉，〈元嘉〉二十五年以〈豫部〉蠻民立，屬〈晉熙郡〉，後省。〈泰始〉二年復立。」《太平寰宇記》又云：「〈高齊〉〈建元〉二年行臺左丞〈盧潛〉更修〈太湖故城〉，立爲〈龍安郡〉，以〈太湖〉﹑〈東陳〉二縣屬焉。〈陳〉〈太建〉五年廢郡。」按「〈建元〉」爲〈南齊〉〈蕭道成〉年號，時無〈北齊〉；〈北齊〉諸帝無年號爲「〈建元〉」者，此當有誤。據《北齊書》《盧潛傳》，〈盧〉任〈江州〉刺史在〈天保〉初，後又任〈揚州道〉行臺左丞，疑此「〈建元〉」當作「〈天保〉」，《太平寰宇記》紀年有誤。	0
竟日关心朱墨间，西湖好在且偷闲。光凌万顷摇银海，兴惬千钟倒玉山。未办綵毫书侧理，只愁赤壁下乌蛮。客儿忽堕池塘句，格律都高汉以还。	1
丙寅，〈温國長公主〉進封〈曹國長公主〉。	0
戊申，〈李孝義〉﹑〈張世〉引步騎數萬襲〈德安府〉，詐稱來受招。守臣〈陳規〉登城，視其營壘，曰：“此詐也。”中夜，〈孝義〉引兵圍城，〈規〉已爲之備，大敗之，〈孝義〉遁走。	0
福地浑无案牍尘，黄堂清静控江津。仙凡只隔门前水，僚吏常如物外人。衙鼓晴敲琪树晓，戟香暖透碧桃春。政平讼简恩波远，胜读黄庭礼玉晨。	1
桃李子，洪水绕杨山。	1
知縣林采作：地接熊湘尾，天開龍壽山。精藍依石峽，遠岫點煙鬟。青草渺茫外，黄陵顧盼間。攀緣尋古跡，足倦不知還。	0
〈洪武〉六年，賜在京衞指揮使米百石，千户以下加兩月俸米。九年，賜京衞指揮使鈔二十五錠，同知二十二錠，僉事二十錠，千户以下有差。十三年，賜天下武臣文綺各四疋，賜公〈徐達〉等六十四人米各五百石。十八年，大祀天地於南郊，賜内外武臣文綺帛各三疋，鈔一錠，又賜在外將校都指揮人十二錠，指揮人十錠，千户﹑衞镇撫人八錠，百户﹑所镇撫人六錠，俱於所在有司給之。二十五年，賜在京致仕都督米一百五十石，鈔七十五錠，指揮米一百石，鈔五十錠，千户﹑衞鎮撫米九十石，鈔四十錠，百户﹑所鎮撫米八十石，鈔三十錠。二十九年，賜京衞指揮﹑千户户麥三十石，監生﹑致仕官同。又大賚天下致仕武臣，凡壬辰年至甲辰從軍，〈洪武〉十一年以前爲官者，指揮使銀一百兩，鈔二百錠；同知銀九十兩，鈔一百八十錠；僉事銀八十兩，鈔一百六十錠；正千户﹑儀衞正銀七十兩，鈔一百四十錠；副千户﹑衞鎮撫﹑儀衞副銀六十兩，鈔一百二十錠；百户﹑所鎮撫銀五十兩，鈔一百錠。壬辰年至甲辰從軍，十二年以後爲官者，指揮使銀九十兩，鈔一百八十錠；同知銀八十兩，鈔一百六十錠；僉事銀七十兩，鈔一百四十錠；正千户﹑儀衞正銀六十兩，鈔一百二十錠；副千户﹑衞鎮撫﹑儀衞副銀五十兩，鈔一百錠；百户﹑所鎮撫銀四十兩，鈔八十錠。乙巳年以後從軍，〈洪武〉十三年以後爲官者，指揮使銀八十兩，鈔一百六十錠；同知銀七十兩，鈔一百四十錠；僉事銀六十兩，鈔一百二十錠；正千户﹑儀衞正銀五十兩，鈔一百錠；副千 户﹑衞鎮撫﹑儀衞副銀四十兩，鈔八十錠；百户﹑所鎮撫銀三十兩，鈔六千錠。凡二千五百餘人。俱召至京，宴勞而予之。其年又賜在京武官人鈔五十錠，米人二十石。三十年，賜在京致仕武官小麥，指揮二十石，千户﹑衞鎮撫十石，百户﹑所鎮撫五石，監工及〈江〉﹑〈淮〉﹑〈濟川〉指揮五十石，千户﹑衞鎮撫三十石，百户﹑所鎮撫二十石。	0
〈貞觀〉初，爲〈匡道府〉折衝，隨〈李靖〉襲〈突厥〉〈頡利〉于磧口。〈靖〉使〈定方〉率二百騎爲前鋒，乘霧而行，去賊一里許，忽然霧歇，望見其牙帳，馳掩殺數十百人。〈頡利〉及〈隋〉公主狼狽散走，餘衆俯伏，〈靖〉軍旣至，遂悉降之。軍還，授左武候中郞將。	0
洞门不闭日空虚，云去云来何定居。看到虚中生白处，恰如混沌未分初。	1
〈萬歲山〉﹑〈艮嶽〉， 〈政和〉七年，始於〈上清寶籙宫〉之東作〈萬歲山〉。山周十餘里，其最高一峯九十步，上有〈介亭〉，分東西二嶺，直接〈南山〉。山之東有〈蕚緑華堂〉，有〈書館〉﹑〈八仙館〉﹑〈紫石巖〉﹑〈棲真嶝〉﹑〈覽秀軒〉﹑〈龍吟堂〉。山之南則〈壽山〉，兩峯並峙，有〈雁池〉﹑〈雍雍亭〉，北直〈絳霄樓〉。山之西有〈藥寮〉，有〈西莊〉，有〈巢雲亭〉，有〈白龍沂〉﹑〈躍龍峽〉﹑〈蟠秀〉﹑〈練光〉﹑〈跨雲亭〉﹑〈羅漢巖〉。又西有〈萬松嶺〉，嶺畔有〈倚翠樓〉，上下設兩閣，閣下有平地，鑿大方沼，沼中作兩洲，東爲〈蘆渚〉，亭曰〈浮陽〉，西爲〈梅渚〉，亭曰〈雪浪〉。西流爲〈鳳池〉，東出爲〈雁池〉，中分二館，東曰〈流碧〉，西曰〈環山〉，有閤曰〈巢鳳〉，堂曰〈三秀〉，東池後有〈揮雪亭〉。復由嶝道上至〈介亭〉，亭左復有亭曰〈極目〉，曰〈蕭森〉，右復有亭曰〈麗雲〉﹑〈半山〉。北俯〈景龍江〉，引江之上流注山澗。西行爲〈漱瓊軒〉，又行石間爲〈煉丹〉﹑〈凝真觀〉﹑〈圜山亭〉，小視江際，見〈高陽酒肆〉及〈清澌閤〉。北岸有〈勝筠庵〉﹑〈躡雲臺〉﹑〈蕭閒館〉﹑〈飛岑亭〉。支流别爲〈山莊〉，爲〈回溪〉。又於〈南山〉之外爲小山，横亘二里，曰〈芙蓉城〉，窮極巧妙。而〈景龍江〉外，則諸館舍尤精。其北又因〈瑶華宫〉火，取其地作大池，名曰〈曲江〉，池中有堂曰〈蓬壺〉，東盡〈封邱門〉而止。其西則自〈天波門橋〉引水直西殆半曲，江乃折南又折北。折南者過〈閶闔門〉，爲複道通〈茂德帝〉姬宅。折北者四五里，屬之〈龍德宫〉。〈宣和〉四年，〈徽宗〉自爲《艮嶽記》，以爲山在國之艮，故名〈艮嶽〉。〈蔡絛〉請初名〈鳳凰山〉，後神降，其詩有「艮嶽排空霄」，因改名〈艮嶽〉。〈宣和〉六年，詔以金芝産于〈艮嶽〉之〈萬壽峯〉，又改名〈壽嶽〉。〈蔡絛〉謂〈南山〉成，又改名〈壽嶽〉。嶽之正門名曰〈陽華〉，故亦號〈陽華宫〉。自〈政和〉訖〈靖康〉，積累十餘年，四方花竹奇石，悉聚於斯，樓臺亭館，雖略如前所記，而月增日益，殆不可以數計。〈宣和〉五年，〈朱勔〉于〈太湖〉取石，高廣數丈，載以大舟，挽以千夫，鑿河斷橋，毁堰折󵿐，數月乃至，賜號「昭功敷慶神運石」，是年，初得〈燕〉地故也。〈勔〉緣此授節度使。大抵羣閹興築不肯已，〈徽宗〉晚歲，患苑囿之衆，國力不能支，數有厭惡語，由是得稍止。及〈金〉人再至，圍城日久，〈欽宗〉命取山禽水鳥十餘萬，盡投之〈汴河〉，聽其所之，折屋爲薪，鑿石爲炮，伐竹爲笓籬，又取大鹿數百千頭殺之，以啗戰士云。	0
东皇太恝，任匆匆花落，更随流水。绝好韶光容易了，寂寞莺俦燕侣。燕自呢喃，莺还踯躅，未忍抛侬去。恍然如梦，梦中犹记词语。尚有前度刘郎，重提往事，说向神仙住。欲问人间何世也，却被尘缘相负。依旧绯桃，不逢崔护，幻景无凭据。漫伤迟暮，一春同此情绪。	1
【碑文】（陽）	0
〈信都〉入畢三度，　〈趙郡〉入畢八度，	0
旭日未出群山昏，苍茫楚江多白云。芳洲无人采蘅杜，落花飞絮春纷纷。晴岚满户渔家晓，花枝彷佛闻啼鸟。巫阳梦断三峡空，湘渚愁深九疑小。文彩风流高尚书，如此江山归画图。平芜烟蔼水空阔，阴壑松桧天模糊。左司郎官何处得，高堂紫翠生春色。是中宜有五湖人，一叶扁舟荡空碧。风尘兵革浩茫茫，对此便欲歌沧浪。碧梧翠竹生高冈，岂无彩凤鸣朝阳。	1
长年三光占嶰筒，笑语天回西北风。高城遂隔不足道，只忆齐山幽桂丛。	1
海宇升平卖剑时，漫劳筋力事东灾。林阴沙际多春草，不羡文身太庙牺。	1
又《與陽明書》曰：“來教有云：‘物者意之用也，格其正也，正其不正，以歸於正也。’此執事格物之訓也。向蒙惠教有云：‘格者，格其心之物也，格其意之物也，格其知之物也；正心者，正其物之心也；誠意者，誠其物之意也；致知者，致其物之知也。’自有《大學》以 來，無此議論，此高明獨得之妙。然反覆推尋，夫謂格其心之物，格其意之物，格其知之物。凡其物也三，謂正其物之心，誠其物之意，致其物之知。其爲物也，一而已矣。就三物而論，以程子格物之訓推之，猶可通也，以執事格物之訓推之，不可通也。就一物而論，則所謂物果何物耶？如必以爲意之用，雖極安排之巧，終無可通之理。此愚之不能無疑者一也。又執事謂意在於事親，則事親即是一物，意在於事君，則事君即是一物，諸如此類，説得行矣。有如《論語》‘川上’之嘆，《中庸》‘鳶飛魚躍’之旨，皆聖賢喫緊爲人處，學者如未能深達其意，未可謂之知學也。以吾意著於川之流，魚之躍，鳶之飛，若之何正其不正，以歸於正耶？此愚之不能無疑者二也。又執事《答人論學書》有云：‘吾心之良知，即所謂天理也。致吾心之天理於事事物物，則事事物物皆得其理矣。致吾心之良知，致知也。事事物物各得其理，格物也。’審如所言，則《大學》當云‘格物在致知’，不當云‘致知在格物’矣；當云‘致知而後格物’，不當云‘物格而後知至’矣。且言精察此心之天理，以致其本然之良知，又言惟致其良知，以精察此心之天理。然則天理也，良知也，果一乎？果非一乎？察也，致也，果孰先乎？果孰後乎？此愚之不能無疑者三也。”	0
赤心许国自平时，见敌捐躯更不疑。权忌皋庸皆遁走，同时死难只青狮。	1
妾居杨子津，郎在清江浦。一自与郎别，十日五风雨。	1
〈圖爾格〉，〈滿洲〉鑲白旗人，〈額亦都〉第八子也。少從〈太祖〉征伐，積功授世職參將。尙和碩公主。〈太宗〉卽位，八旗各設大臣二，備調遣，亦號“十六大臣”，以〈圖爾格〉佐鑲白旗。尋遷本旗固山額眞，列八大臣。〈天聰〉元年，上伐〈明〉，〈圖爾格〉率所部從攻〈錦州〉，不克，隳〈大〉〈小凌河〉二城而還。二年，追錄其父〈額亦都〉功，進世職總兵官。	0
案《景紀》﹑《史》《漢諸侯王表》﹑《通鑑》，徙〈趙〉皆書於五年。	0
〔太傅〕五月，太傅〈禹〉薨。	0
山澗是孫權發掘求闔廬寶器　原校：“按《十道四蕃志》載，古老云〈始皇〉東遊鑿此山，尋〈吴王〉之墳，以求珍異，今《記》云〈孫權〉，未知孰是。”	0
朝来和气满西山。拄颊小阑干。柳色野塘幽兴，梅花纸帐轻寒。三杯淡酒，玉腴蔬嫩，青缕堆盘。细写池塘诗梦，玉人剪做春幡。	1
象贤超世冑，服礼并文儒。共羡昂霄鹤，翻悲过隙驹。藏舟人事尽，赐履帝恩孤。太息张公子，衰荣遂尔殊。	1
乙卯，兵部言：“寇在〈山西〉，勢甚猖獗。各鎮守﹑巡官軍，因無總督大臣調度，未免各分彼此，不肯戮力。往年〈遼東〉﹑〈兩廣〉﹑〈河套〉有警，俱用總督專征，戎事有賴。近雖奉旨裁革，但今日邊事方殷，事權不一，乞敕吏部會同府﹑部﹑九卿﹑科﹑道，推舉在廷大臣忠誠有將略者，復令爲總督，則節制歸一，而邊患可無虞矣。”上從其請，令閒住侍郎〈翟鵬〉復任。	0
仙心侠意两难平。一例化幽情。尘海任飘零。更休问他生此生。浓香引梦，寒花伴影，到处总凄清。虚愿慰伶俜。莫轻遣愁醒恨醒。	1
梦魂拘管惯成迷。花艳尘香惊大堤。无限新栽官柳好，可怜三匝欠乌栖。	1
《通鑒》卷三“敝邑恐懼”，胡注：“春秋以來，列國交聘，行人率自稱其國曰敝邑。”	0
怀想仙风甚渴饥，岷山潜德世谁知。愚今幸有真消息，先得曹溪五首诗。	1
《易·姤·象傳》：“天下有風，姤。后以施命誥四方。”正義曰：“后以施命四方者，風行草偃，天之威令，故人君法此施行教命，誥於四方也。”《文心雕龍·章表》：“章以謝恩，表以陳請。”《後漢書·光武紀》注：“《説文》曰：檄以木簡爲書，長尺二寸，謂之檄以徵召也。”封氏《聞見記》：“露布者，謂不封檢，露而宣布，欲四方速知。亦謂之露版者，《魏武奏事》云，有警急，輒露版插羽，是也。”	0
登临神欲往，物色目常撄。沙苑蒺藜美，草桥枸杞明。政闻便告假，路僻少逢迎。华岳莲花迥，凭谁引我行。	1
忆倾南库官供酒，共赏西京敕赐花。白发逢春醒复醉，岂知流落在天涯。	1
南靖縣養濟院，在縣西習賢里張倉社。 正統七年，典史周鼎建。十四年燬于寇。天順五年，縣丞余爵重建。收養孤老五十一名口。	0
归去思陶令，安时似子舆。近知园可灌，唯恐菊相疏。酒幸浓如珀，诗令价重渠。看花随早晚，何必更因徐。	1
倚楼才士压风骚，无数吟朋口是褒。狂态几摧燕市筑，大声十载广陵涛。消寒逸兴开诗垒，列阵雄风让酒豪。一喝倒行江上月，满天晴碧落寒皋。	1
公馆岁将阑，更深不觉寒。宦情甘寂莫，民隐苦艰难。渡近潮声逼，窗疏夜色残。何人沽美酒，小酌暂成欢。	1
铁崖先生天下奇，雄文险句斗蛟螭。侏儒纷纷饱欲死，草玄亭上鬓如丝。	1
〈賈生〉既辭往行，聞〈長沙〉卑濕，自以壽不得長，又以適去，	0
卒〈元符〉三年庚辰。	0
沽垆不为秫无田，小筑开云望大贤。千里结言徒自信，十年称病仗谁怜。亭亭夕照移函涧，泯泯春流入响泉。霄汉归来仙跸敛，相思长咏考槃篇。	1
昔贤清节恐人知，后世徒工作茧丝。百姓可真无疾苦，一身何必计盈亏。醵金父老偿官急，馈米胥徒感旧悲。输与百钱相送别，高风吾已愧当时。	1
平生子林子，一别今几春。宁知林壑中，忽见题墨新。巉巉屹苍石，恍若对其人。徘徊不忍去，我怀谁为陈。自子来江东，相去亦已迩。谓当复相逢，跂首日望子。云何竟差池，又此隔千里。凭高久伫立，飞鸿渺烟水。	1
按今《姓纂》八〈利〉姓不著姓源，《通志》有，此當是佚文。	0
奴才等復咨〈庫倫〉大臣轉行知照駐紮該處原來〈烏〉城會商辦事〈俄國〉領事官，該國委員因何逾期不到，並就近再與約期定地，抑或如何辦法，俟照覆到日，再行酌辦。惟查此案前據〈俄〉人稱，係〈喀拉河〉〈索雅特〉人滋事。奴才等查所屬〈唐努烏梁海〉等處，均報並無〈喀拉河〉地方﹑〈索雅特〉名目之人各在案。〈烏梁海〉原設五旗總管，及〈喀爾喀〉﹑〈厄魯特〉王﹑貝子﹑公﹑扎薩克所屬〈烏梁海〉，且有〈科布多〉所屬之〈阿拉台烏梁海〉，〈阿拉台淖爾〉〈烏梁海〉，各旗户口繁多，地方遼闊，今風聞〈烏梁海〉〈俄〉人呼爲〈索雅特〉，究不知係屬何項〈烏梁海〉。該總管等前報並無〈喀拉河〉地方〈索雅特〉名目，或因畏罪不敢據實，或係〈俄〉人自設名目以爲稱謂，或係〈科布多〉所屬〈烏梁海〉，均未可知。既有風聞，自應知照〈科布多〉，並剴切嚴飭本屬〈烏梁海〉總管等，務必確切查 明，趕緊提傳人證聽候定辦外，相應請旨飭下總理各國事務衙門，轉知住〈京〉〈俄〉使，速飭該國領事官即就近與〈庫倫〉大臣等，妥商明歲會辦期地，不必再行來〈烏〉。	0
是谁将壁疥，尽可著纱笼。今代无诗史，何时入国风。	1
〈王孝子〉〈世名〉，〈武義〉人也。年十七，父〈良〉爲姪〈俊〉毆死，已鳴官矣。〈世名〉念己未有子，又恐殘及父屍，不忍就理，乃陽聽其輸田議和。凡田所入，悉易價封識；而於密室繪父像，自像帶劒侍，朝夕泣拜；購一刃，鐫“報仇”二字。久之，生子，甫數月，會〈俊〉飲於其鄰醉歸，〈世名〉往迎〈俊〉，揮其所購刃，立碎其首。歸泣以故白其母，因出向所封識者，赴邑請死，去父没已六載矣。邑令〈陳〉驗所封識，曰：“此孝子也，不可令對獄。”别館之，而上其事於郡。郡委訊於〈金華〉令〈汪〉。〈汪〉欲檢其父屍以宥〈世名〉，〈世名〉曰：“吾忍痛六年者，不忍殘父屍也。以吾命抵讐命，奚檢爲！但乞放歸故里，拜辭吾母，絶吭柩前，獻屍臺下。”〈汪〉憐之，移文請於郡，言：“〈世名〉宿抱父冤，潛懷壯志，强顔與讐同室，矢志不共戴天。封買和之資，不遺錙銖；鑄報讐之刃，懸之繪像。就理，恐殘父屍，卽死；慮絶親後。歲序屢遷，剛腸愈烈，及甫生男一歲，謂可從父九原，遂揮刃於讐人，甘投身於法吏。驗父若果有傷，擅殺應從末減，但〈世名〉誓不毁父屍以生，惟求卽父柩而死。負氣激烈，既能輕致其身；而就義從容，是宜曲成其志。合無放歸田里，聽其自裁。”郡可其議。〈世名〉得歸，〈陳〉仍館之别室。其母迎而泣，〈世名〉泣拜曰：“父死於讐。今讐復矣，兒甯忍離母？將爲父死。”〈汪〉太息曰：“浮生有涯，令名無已。”〈世名〉正色曰：“豈爲名哉！”迎〈汪〉而直〈世名〉者幾千人。〈汪〉終欲檢其父屍以全〈世名〉，令舁其父棺。棺至，〈世名〉望見父棺，以頭觸堦石，血噴如雨。衆相持，大號。〈汪〉   亦泣數行下。旋令舁棺去，爲文弔之。〈世名〉慷慨語曰：“國有常法，非法無君，何以生爲！”遂不食而死。死之日，雲霧昏慘，風雨大作，遠近奔哭者載道。衆歸其屍，乃開霽焉。	0
注云：“左與北川水合，水有二源，並導北山。”	0
相望六千里，天地隔江山。十书九不到，何用一开颜。霜降水反壑，风落木归山。冉冉岁华晚，昆虫皆闭关。山郭灯火稀，峡天星汉少。年光东流水，生计南枝鸟。冥怀齐远近，委顺随南北。归去诚可怜，天涯住亦得。老色日上面，欢悰日去心。今既不如昔，后当不如今。啧啧雀引雏，梢梢笋成竹。时物感人情，忆我故乡曲。轻纱一幅巾，小簟六尺床。无客尽日静，有风终夜凉。病人多梦医，囚人多梦赦。如何春来梦，合眼在乡社。	1
帝子华年小，初弦宝月沈。端娴三肃礼，悯动六宫深。徒殡飞秋雪，迎神下彩禽。松楸依在咫，慈孝万年心。	1
卧觉应徐积渐稀，起当喻志偶相依。此曹往往皆肤立，我辈时时但肉飞。调隔云烟双过眼，事违天地一沾衣。名山尽可藏书在，潦倒风尘未拟归。	1
帝子乘鸾谒紫清，满天风露翠衣轻。閒将十二参差玉，吹向云间作凤鸣。	1
高高罗桂籍，良朋郁兰襟。忘疲坐元夜，婉娈娱宿心。赓唱互有节，陋彼繁弦音。瑶觞散霞彩，宝月流清音。商飙戒寒服，宿鸟鸣前林。仰视列星光，明河间浅深。圆象亦何为，东西有商参。而况浮生欢，讵得恒若今。晤怀如不乐，别思徒难禁。	1
深更朗月渡奔龙，灵匹幽期岁岁同。久别乍逢休错过，多情珍重一宵中。	1
諭軍機大臣等：本日據〈牛鑑〉奏，逆夷大幫船隻，駛至省垣一摺。著仍遵前旨，設法羈縻，迅速將此事了結，一切不爲遙制。計奉到此諭旨，〈耆英〉亦已到彼，務卽剴切曉諭，俾該夷不致疑惑藉口。惟旣經商議，必應斬釘截鐵，事事皆當著實，毋得稍留罅𨻶，將就目前。及至夷船他駛，又復改換帶兵頭目，再肆挾制要求，種種詭謀，皆應慮及，豫爲杜絕，方稱妥善。如能就我範圍，自可不煩兵力，萬一該逆仍不受撫，不得不大加撻伐，奮力攻剿，該大臣務當妥爲籌畫，相機辦理。本日已由六百里加緊諭知〈奕經〉，令其督兵進駐〈常州〉一帶。〈耆英〉等如措辦了結，卽飛咨〈奕經〉，令其知 悉；如辦理不能得手，更當飛咨〈奕經〉，以便帶兵速來，內外合剿，毋稍遲誤。	0
麾下無一肯降者　“者”字原無，據《守山閣》本及〈文天祥〉《文山集》卷一八《哭尹玉》﹑《錢塘遺事》卷七《五木之敗》補。	0
自从天下乱，日晚别庭闱。兄弟团圞乐，羁孤远近归。文章甘世薄，耕种喜山肥。直待中兴后，方应出隐扉。	1
独坐心何静，三更月上升。一鸣鸡报晓，勤读卷临灯。岂等秦关唱，堪同祖逖兴。乍啼鹭客梦，多味鲍吾膺。照匪青黎共，音传绛阙登。陆公冬夜诵，诗兴快相乘。	1
落日停桡古渡头，繁华人说是杨州。荒祠不见无双树，锦缆空传十丈舟。细雨入窗灯黯黯，轻尘扑面思悠悠。功名何事翻成累，转忆当年马少游。	1
（佈施人任國定等一百四十人，姓名略）	0
大同平虏城守备题名记	0
佳：原作“嘉”，據明萬曆刊《東坡先生外集》卷四八改。下同。	0
【超按】《元和姓纂》卷七：「（端生）全緒，右金吾將軍﹑宋州刺史。」《四校記》考云：「廣德元年，全緒爲六軍使，見《舊紀》一一。寶應元年官左金吾大將軍，見《元龜》一○四。大曆前，全緒嘗爲容州刺史，見《元龜》六九四。廣德元年爲羽林將軍，見《舊·吐蕃傳》。」此全緒爲守貞子，寧州刺史。與端子全緒當非一人。傅璇琮等《唐五代人物傳記資料綜合索引》混作同一人，疑誤。	0
吾學亦何爲也哉？天之生斯民也，使先知覺後知，使先覺覺後覺，彼天民而先覺者，其自任之重，固已如此矣。生斯世也，爲斯民也，請學之爲後覺焉，以覺先覺之所覺。曰〈堯〉﹑〈舜〉之道，〈堯〉﹑〈舜〉之心爲之也，〈堯〉﹑〈舜〉之心，卽吾人之心，同此心，同此覺也。吾亦覺其同者而已矣。凡夫而立地聖域，一時而遠契千秋，同故也。今之言覺者，或異焉，理不必分真妄，而全遁于空；事不必設取舍，而冥求其照。至曰空生大覺，如海發漚，安往而不異？所惡於智者，爲其鑿也。又曰學者之病，莫大乎自私而用智，今之言覺者，鑿焉而已矣。人之生也，飢食而渴飲，夏葛而冬裘，夫人而知之也；而其爲飢渴寒暑之道，又夫人而覺之也。其有不知者，非愚不肖之不及，則賢智之過者也。而過之害道彌甚，彼以爲道不在是也，去飲衣而求口體之正，去口體而求性命之常，則亦豈有覺地乎？嗟乎！人心之晦也，我思先覺其人者，曰〈孔氏〉。〈孔氏〉之言道也，約其旨曰“中庸”，人乃知隱怪者之非道，而庸德之行，一時弑父與君之禍息，則吾道之一大覺也。歷〈春秋〉而〈戰國〉，〈楊〉﹑〈墨〉横議，〈孟子〉起而言〈孔子〉之道以勝之，約其旨曰“性善”，人乃知惡者之非性，而仁昭義立，君父之倫益尊于天壤，則吾道之一大覺也。然自此言性者，人置一喙，而天下皆淫于名理，遂有明心見性之説，夫性可得而見乎？又千餘載，〈濂溪〉乃倡無極之説，其大旨見于   《通書》，曰：“誠者聖人之本。”可謂重下註脚，則吾道之一覺也。嗣後辨説日煩，支離轉甚，浸流而爲詞章訓詁，于是〈陽明子〉起而救之以“良知”，一時唤醒沉迷，如長夜之旦，則吾道之又一覺也。今天下争言良知矣，及其弊也，猖狂者參之以情識，而一是皆良，超潔者蕩之以玄虚，而夷良于賊，亦用知者之過也。夫〈陽明〉之良知，本以救晚近之支離，姑借《大學》以明之，未必盡《大學》之旨也。而後人專以言《大學》，使《大學》之旨晦；又借以通佛氏之玄覺，使〈陽明〉之旨復晦。又何怪其説愈詳，而言愈龎，卒無以救詞章訓詁之錮習，而反之正乎？時節因緣，司世教者又起而言“誠意”之學，直以《大學》還《大學》耳。争之者曰：“意稗種也。”余曰：“嘉穀。”又曰：“意枝族也。”余曰：“根荄。”是故知本所以知至也，知至所以知止也，知止之謂致良知，則〈陽明〉之本旨也。今之賊道者，非不知之患，而不致之患；不失之情識，則失之玄虚。皆坐不誠之病，而求于意根者疎也。故學以誠意爲極則，而不慮之良于此起照，後覺之任，其在斯乎？〈孟子〉云：“我亦欲正人心，辟邪説，距陂行，放淫詞，以承三聖。”又曰：“能言拒〈楊〉﹑〈墨〉者，聖人之徒也。”余蓋有志焉而未之逮也。	0
秋清亦足发，弄水俯晴川。顾影非坡月，昂首是梵天。人才三国后，边信十年前。吹笛归樊口，芦花落满船。	1
秋七月癸丑，車駕次〈懷遠鎭〉。乙卯，〈曹國〉遣使貢方物。甲子，〈高麗〉遣使請降，囚送〈斛斯政〉。上大悅。	0
天地开秋气兆凉，当年大昴降星芒。溢城鼓吹迎恩赐，倾府衣冠望宠光。马出上闲牵骏足，衣颁内府叠浓香。令孙今日方传诏，更待曾云捧寿觞。	1
野愚钓者近如何，占得溪山雨一蓑。茶灶笔床天上坐，往来浑不怕风波。	1
谁谓嵩颍客，遂经邹鲁乡。前临少昊墟，始觉东蒙长。独行岂吾心，怀古激中肠。圣人久已矣，游夏遥相望。裴回野泽间，左右多悲伤。日出见阙里，川平知汶阳。弱冠负高节，十年思自强。终然不得意，去去任行藏。	1
楼居非有好，高枕自人间。夜色尊前月，春阴槛外山。目随归鸟尽，心与片云閒。未遣浮名累，虚称善闭关。	1
樊輿　 （注）莽曰握符。 二十六頁下	0
天涯秋乍转，重眺子陵台。潭古鱼龙伏，山空鹳鹤来。自耽丘壑老，那问伯王才。所愧扁舟客，忘机鸟转猜。七里终垂钓，高风薄九霄。萧曹偏佐汉，巢许岂臣尧。地僻连桑野，台狐控斗杓。羊裘何处问，秋树正鸣蜩。犯坐星为客，狂奴重此邦。功虽希渭水，计自老湘江。古洞无眠鹿，荒祠有吠厖。临风听短笛，调入水云腔。凭高一长啸，眼底尽飞潜。齐国今非汉，渔人旧是严。风号流水转，云散乱峰尖。兴尽乘槎去，松梢吐玉蟾。	1
〈傅堯俞〉字〈欽之〉，本〈鄆州〉〈須城〉人，徙〈孟州〉〈濟源〉。十歲能爲文，及登第，猶未冠。〈石介〉每過之，〈堯俞〉未嘗不在，〈介〉曰：“君少年決科，不以游戲爲娛，何也？”〈堯俞〉曰：“性不喜囂雜，非有他爾。”〈介〉歎息奇之。嘗監〈西京〉稅院事，留守〈晏殊〉﹑〈夏竦〉皆謂曰：“子有淸識雅度，文約而理盡，卿相才也。”	0
垂老卧村墅，馀寒欺病身。鸡犹未忘旦，雨欲不容春。忽忽花时过，茫茫草色匀。莼丝已上市，一饭未伤贫。	1
庶長〈疾〉攻〈趙〉，虜〈趙〉將軍〈莊〉。　《樗里子傳》：「虜〈趙〉將軍〈莊豹〉。」	0
鄒太守遣醫饋藥問蒺藜曇書及曇答鄒書，今存虎丘山寺中。見茹《志》。按：鄒名應博，紹定中蘇州郡守。	0
偶然一语不相投，努目挥拳汗欲流。若悟形骸同逆旅，胸中人我一时休。	1
世上谩相识，此翁殊不然。兴来书自圣，醉后语尤颠。白发老闲事，青云在目前。床头一壶酒，能更几回眠。	1
全唐文補遺·鄭氏殤女（三清）權葬墓誌	0
又言：“近黜御史中丞〈鄧綰〉，又逐中書習學公事〈練亨甫〉。〈亨甫〉身備宰屬，而與〈綰〉交通，然臣聞二人所以能關通者，有〈馮正符〉爲之往來，傳導語言。〈綰〉信其説而幸其利，故〈正符〉以布衣直入臺謁〈綰〉交私，論議無所忌憚，遠近聞之，莫不驚駭，以爲置憲府以來未嘗有也。〈綰〉之所以懷挾回邪，傷辱國體者，〈正符〉有力焉。此姦人之尤，不可不治。”詔奪〈正符〉所授出身以來文字，令〈開封府〉發遣歸本貫。	0
紫殿宵祈感圣忧，玉毫曾降梵王州。慈深三界云常聚，法遍诸天雨自流。袯襫趁耕皆帝力，污邪满载为民求。年年睿泽沾群物，愧未酬恩鬓已秋。	1
[十八日]癸巳，〈王贍〉陳訴依隨〈鍾傳〉妄奏首級，詔送制勘所。 《長編》卷五○一〈元符〉元年八月癸巳條引《布録》。	0
〈高帝〉罷〈平城〉歸，〈韓王信〉亡入〈胡〉。當是時，〈冒頓〉爲單于，兵彊，控弦三十萬，  數苦北邊。上患之，問〈劉敬〉。〈劉敬〉曰：“天下初定，士卒罷於兵，未可以武服也。〈冒頓〉殺父代立，妻羣母，以力爲威，未可以仁義説也。獨可以計久遠子孫爲臣耳，然恐陛下不能爲。”上曰：“誠可，何爲不能！顧爲柰何？”〈劉敬〉對曰：“陛下誠能以適長公主妻之，厚奉遺之，彼知〈漢〉適女送厚，蠻夷必慕以爲閼氏，生子必爲太子，代單于。何者？貪〈漢〉重幣。陛下以歲時〈漢〉所餘彼所鮮數問遺，因使辯士風諭以禮節。〈冒頓〉在，固爲子婿；死，則外孫爲單于。豈嘗聞外孫敢與大父抗禮者哉？兵可無戰以漸臣也。若陛下不能遣長公主，而令宗室及後宫詐稱公主，彼亦知，不肯貴近，無益也。”〈高帝〉曰：“善。”欲遣長公主。〈吕后〉日夜泣，曰：“妾唯太子﹑一女，柰何弃之〈匈奴〉！”上竟不能遣長公主，而取家人子名爲長公主，妻單于。使〈劉敬〉往結和親約。	0
当机突出鸭吞螺，奈此悬崖峭壁何。等是苏溪蹲坐处，且非苍桧影婆娑。	1
使君物外阅年华，厌听奴兵早暮衙。双履踏云呼野渡，一瓢邀月醉梅花。红炉点汞闲消日，乌几翻经不忆家。我亦岷山有归处，约君同载溯三巴。	1
乾坤东港谁家地，金碧楼台笼海气。日浴咸池水尽红，珊瑚万树鲛人泪。当日仙洲筑将坛，淮南丛桂忆刘安。雷声千里开驰道，铜柱萧萧影尚寒。灿烂黄金新世界，等閒掷过恒河外。空费经营一片心，弯弓六载扶桑挂。万事人间总可哀，骑麟被发莫归来。匆匆海底扬尘后，闻说昆明亦劫灰。	1
生面神州眼底开，丹青万古此亭台。一江雷怒蛟龙斗，万壑风号虎豹哀。凭一角，隘重垓。书生意气动崔巍。清湘酌向重霄酹，飒飒英风八表来。	1
〈㮚〉，字〈文縝〉，〈僊井監〉人。〈政和〉五年進士第一。〈翰〉，字〈崧老〉，〈拱州〉人。	0
〈丁度〉等上《前》﹑《後漢書》節義，賜名曰《前史精要》。	0
一﹑〈俄〉酋云：〈𠲽國〉請與〈𠸄〉﹑〈咪〉等國自到內地買絲買茶一節。應答以侵占民業，必至生事，不便准行。	0
大窣堵波石陛南面有畫佛像，高一丈六尺。自胸已上，分現兩身；從胸已下，合爲一體。聞諸先志曰：初有貧士，傭力自濟，得一金錢，願造佛像。至窣堵波所，謂畫工曰：“我今欲圖〈如來〉妙相，有一金錢，酬功尚少，宿心憂負，迫於貧乏。”時彼畫工鑒其至誠，無云價直，許爲成功。復有一人事同前迹，持一金錢求畫佛像。畫工是時受二人錢，求妙丹青，共畫一像。二人同日俱來禮敬，畫工乃同指一像示彼二人，而謂之曰：“此是汝所作之佛像也。”二人相視，若有所懷。畫工心知其疑也，謂二人曰：“何思慮之久乎？凡所受物，毫釐不虧。斯言不謬，像必神變。”言聲未静，像現靈異，分身交影，光相照著。二人悦服，心信歡喜。 校勘：	0
天恩初下许辞官，拜别金銮晓出关。应到牧羊山下望，青云何似白云閒。	1
紹興十有九年冬十一月十九日，河陽傅自得安道叙。 文淵閣四庫全書本《海録碎事》卷末。	0
及〈祿山〉反，與其倫輩密議，殺僞節度〈呂知誨〉，立〈劉正臣〉爲節度，以〈忠臣〉爲兵馬使。攻〈長楊〉，戰〈獨山〉，襲〈楡關〉﹑〈北平〉，殺賊將〈申子貢〉﹑〈榮先欽〉，擒〈周釗〉送京師，〈忠臣〉功多。又從〈正臣〉破〈漁陽〉，逆將〈李歸仁〉﹑〈李咸〉﹑〈白秀芝〉等來拒戰，約數十合，並摧破之。無何，〈潼關〉失守，〈郭子儀〉﹑〈李光弼〉退師，〈忠臣〉乃引軍北歸。〈奚王〉〈阿篤孤〉初以衆與〈正臣〉合，後詐言請以萬餘騎同收〈范陽〉，至〈后城〉南，中夜反攻，〈忠臣〉與戰，遂至〈温泉山〉，破之，擒大首領〈阿布離〉，斬以祭纛釁鼓。〈正臣〉卒，又與衆議以〈安東〉都護〈王玄志〉爲節度使。	0
颇黎枕滑春云卸。残红犹自明兰灺。好梦觉来疑。归时说与伊。微霜吹玉貌。何处停征棹。相隔只无关。曲屏无限山。	1
丛蒿高下夜糊模，一二孤星且当河。月出云边树亦喜，自娱清影拽枝柯。隔栏灯火太繁频，月色微茫满草坪。百种虫嘈辨不得，我皆听作小箫声。浅暝馀温夜未宁，栏边远远过车尘。寻余直到深丛底，一朵幽萤是故人。	1
中原走，黄叶称豪风。小令已参青兕意，慢词千首尽能雄。哀乐不言中。	1
耶律習湼阿補	0
老得渠为第二孙，加冠还已向春元。蓝袍试拜痴翁喜，初敕题名圣主恩。好续世科如汝父，勉求师学大吾门。一樽长幼团圞笑，虽愧儒酸礼略存。	1
其參〈鉉〉軍事之〈宋參軍〉及繼〈巍〉上書之御史〈韓郁〉，皆變姓名遁去，不知所終云。	0
三月，帝素服出次，舉哀三日。〈西陽王〉〈羕〉及羣僚參佐﹑州征牧守等上尊號，帝不許。〈羕〉等以死固請，至於再三。帝慨然流涕曰：“孤，罪人也，惟有蹈節死義，以雪天下之恥，庶贖鈇鉞之誅。吾本〈琅邪王〉，諸賢見逼不已！”乃呼私奴命駕，將反國。羣臣乃不敢逼，請依〈魏〉〈晉〉故事爲〈晉王〉，許之。辛卯，卽王位，大赦，改元。其殺祖父母﹑父母，及〈劉聰〉﹑〈石勒〉，不從此令。諸參軍拜奉車都尉，掾屬駙馬都尉。辟掾屬百餘人，時人謂之“百六掾”。乃備百官，立宗廟社稷於〈建康〉。時四方競上符瑞，帝曰：“孤負四海之責，未能思𠍴，何徵祥之有？”	0
白发潜庵老，近者焚翰墨。长身书台子，江湖断信息。肥宗与短演，见面应不识。桑门减诗侣，熟念气填臆。惟师两无择，同我滞乡国。努力事唱酬，异时亦南北。	1
西窗忽见弄微明，甚喜江湖作晚晴。不惮云霄遗暑湿，且无聒耳泻檐声。	1
〈杜弢〉將〈王眞〉襲〈陶侃〉於〈林障〉， 《水經註》：〈林障〉在〈江夏〉〈沌陽縣〉，〈沔水〉逕〈沌陽縣〉北，又東逕〈林障〉故城北。〈宋白〉曰：〈晉〉〈江夏郡〉治〈林障〉，〈義熙〉元年方徙〈夏口〉。 〈侃〉奔〈灄中〉。〈周訪〉救〈侃〉，擊〈弢〉兵，破之。 灄，書涉翻。〈丁度〉曰：〈灄〉，水名，在〈西陽〉。《水經註》：〈溳水〉過〈江夏〉〈安陸縣〉而東南流，分爲二水，東通〈灄水〉，西入于〈沔〉。	0
可惜方刚士，平生气貌严。有朋搔白首，无路吊苍髯。地下新潜德，人閒故养恬。儒林与孝友，二传子须添。	1
昔为大堤客，曾上山公楼。开窗碧嶂满，拂镜沧江流。高冠佩雄剑，长揖韩荆州。此地别夫子，今来思旧游。朱颜君未老，白发我先秋。壮志恐蹉跎，功名若云浮。归心结远梦，落日悬春愁。空思羊叔子，堕泪岘山头。	1
〈梁州〉刺史〈范柏年〉被誅，其親將〈李烏奴〉懼奔叛，〈文弘〉納之。〈烏奴〉率亡命千餘人攻〈梁州〉，爲刺史〈王玄邈〉所破，復走還〈氐〉中。〈荆州〉刺史〈豫章王〉〈嶷〉遣兵討〈烏奴〉，檄〈梁州〉能斬送〈烏奴〉首，賞本郡，〈烏奴〉田宅事業悉賜之。與〈廣香〉書曰：	0
〈李景隆〉，〈直隸〉〈盱眙〉人。〈建文〉元年以平虜大將軍﹑太子太傅﹑嗣〈曹國公〉加，〈永樂〉因之，二年下獄削。	0
西风吹我上危台，鹤驾仙人跨海来。虽少菊花犹破帽，既多枫落合倾罍。玉溪净泻秋容淡，灵岫森罗夕照开。老去悲伤易如许，人心何苦自崔嵬。	1
山县棠梨树，题诗动忆君。尊前俱白发，马首又青云。春郭千花合，秋庭一鹤闻。公馀好心事，令子已能文。	1
秋栏疏索水荭花，坐见花边日向斜。莫问幽人超世诀，即心无累是仙家。	1
昔住东江不计年，青松白竹望潇川。先知大士当行化，故卜幽栖为结缘。五姓香花瞻法坐，六时清磬会诸天。山前耆旧如相见，应坐维摩老病禅。	1
不可以得雨，如何　《漢魏》本作“恐雨至何堪”。	0
賜進士出身奉訓大夫知絳州事陶丘愚公賈我年撰	0
〈甘肅〉行省平章〈哈薩〉 （舊作〈合散〉。） 等侵盜官錢﹑鹽引，命省臺官徵之。	0
一雁横空立，羽毛看欲飞。自怜宵汉近，不羡稻粱肥。双翮淩云气，浑身着綵衣。何须化道士，始识丁令威。	1
中秋光景好，况复月团圆。大抵众所爱，奈何兼独难。天晴仍客好，酒美更身安。四者若阙一，不能成此欢。	1
〈孝文帝〉時，〈淮南厲王〉殺〈辟陽侯〉，以諸〈吕〉故。〈文帝〉聞其客〈平原君〉爲計策，使吏捕欲治。聞吏至門，〈平原君〉欲自殺。諸子及吏皆曰：“事未可知，何早自殺爲？”〈平原君〉曰：“我死禍絶，不及而身矣。”遂自剄。〈孝文帝〉聞而惜之，曰：“吾無意殺之。”迺召其子，拜爲中大夫。  使〈匈奴〉，單于無禮，迺罵單于，遂死〈匈奴〉中。	0
官舍萧条怯莫冬，衰颜得酒晕生红。遥思兰若堂中老，非柏非松自耐风。滥乘五马二毛侵，雪满鄱江坐拥衾。二叔年高兄弟远，归期当不待秋砧。	1
苍梧云断帝升遐，奇石江边自古誇。莫道薰弦无逸响，鸡鸣寸念亦重华。	1
臣〈建〉拜手稽首謹曰：	0
旧事无人作短行，湓江空自绕湓城。黄芦苦竹依然在，犹替琵琶作怨声。捍拨难传不尽情，琵声裁尽继琶声。风流扫地无人说，只有空江旧月明。	1
八年六月庚寅，〈成帝〉不悆，詔以〈琅邪王〉爲嗣。癸巳，〈成帝〉崩。甲午，卽皇帝位，大赦。諸屯戍文武及二千石官長，不得輒離所局而來奔赴。己亥，封〈成帝〉子〈丕〉爲〈琅邪王〉，〈奕〉爲〈東海王〉。時帝諒陰不言，委政于〈庾冰〉﹑〈何充〉。秋七月丙辰，葬〈成皇帝〉于〈興平陵〉。帝親奉奠于西階，旣發引，徒行至〈閶闔門〉，升素輿，至于陵所。己未，以中書令〈何充〉爲驃騎將軍。	0
私　立物我，分町畦，凡事只求自利。	0
明年，〈濬〉上言：“所統〈吳興郡〉，衿帶重山，地多汙澤，泉流歸集，疏決遲壅，時雨未過，已至漂沒。或方春輟耕，或開秋沈稼，田家徒苦，防遏無方。彼邦奧區，地沃民阜，一歲稱稔，則穰被京城，時或水潦，則數郡爲災。頃年以來，儉多豐寡，雖賑賚周給，傾耗國儲，公私之弊，方在未已。州民〈姚嶠〉比通便宜，以爲二〈吳〉﹑〈晉陵〉﹑〈義興〉四郡，同注〈太湖〉，而〈松江〉〈滬瀆〉壅噎不利，故處處涌溢，浸漬成災。欲從〈武康〉〈紵溪〉開〈漕谷湖〉，直出海口，一百餘里，穿渠浛必無閡滯。自去踐行量度，二十許載。去十一年大水，已詣前刺史臣〈義康〉欲陳此計，卽遣主簿〈盛曇泰〉隨〈嶠〉周行，互生疑難，議遂寢息。旣事關大利，宜加硏盡，登遣議曹從事史〈虞長孫〉與〈吳興〉太守〈孔山士〉同共履行，准望地勢，格評高下，其川源由歷，莫不踐校，圖畫形便，詳加   算考，如所較量，決謂可立。尋四郡同患，非獨〈吳興〉，若此浛獲通，列邦蒙益。不有暫勞，無由永晏。然興創事大，圖始當難。今欲且開小漕，觀試流勢，輒差〈烏程〉﹑〈武康〉﹑〈東遷〉三縣近民，卽時營作。若宜更增廣，尋更列言。昔〈鄭國〉敵將，〈史起〉畢忠，一開其說，萬世爲利。〈嶠〉之所建，雖則芻蕘，如或非妄，庶幾可立。”從之。功竟不立。	0
唤醒离魂，熏炉枕障相思处。漏惊轻梦不成云，散入茶烟缕。密约卖钗又误，背罗帷、前欢忍数。烛花吹泪，篆字回肠，相怜情苦。题遍新词，问谁解唱伤心句？阑干四面下重帘，不断愁来路。将病留春共住。更山楼、风翻暗雨。归期休卜，过了清明，韶华迟暮。	1
《觀齋集》十六卷， 〈王澤〉撰。	0
赋别江亭未忍闻，旅中那不重离群。羁怀白下同为客，词藻黄初却羡君。恋阙重逢司马相，还山从勒稚圭文。听莺在处皆求友，念我能忘日暮云。	1
寒儒家世派南州，天遣芹宫并俊游。剑水章江千里月，天孙河鼓一番秋。晒书旧事聊同郝，联句新声恐类侯。隔岁槐黄频入梦，曾知山角已生不。	1
匡床明月卧，负枕白云游。迢递三千路，扶摇十二楼。海涵天下泪，山抱古今愁。梦醒吃茶去，虚空铁佛浮。	1
〔虎牙大將軍〕〈延〉	0
族处污池底，气张新雨馀。交交还阁阁，疾疾更徐徐。别制鼓吹曲，自吟蝌蚪书。道人喧寂等，攲枕到华胥。	1
年时莫漫笑雕虫，花圃兰痴念此翁。家国情兼春兴发，扣舷酣唱大江东。	1
趙 （失名）󲳴󲳴郎	0
唐鄭氏撰。 鄭氏，朝散郎侯莫陳邈之妻。侯莫陳三字，複姓也。 《四庫全書》存目。《新唐志》不載，《崇文目》 小説 ﹑《宋志》 小説 始載之。是書擬《孝經》而作，亦分十八章，并其各章標目亦規仿之。據其進表，知其姪 女策爲永王 璘 妃，故作此書，訓以爲婦之道，因不敢自專，乃以曹大家爲主云。朱氏《經義考》既載此書於擬經門，後又載孟蜀石 恪 《女孝經像》一卷，北宋李 公麟 《女孝經相》二卷，皆因此書而有作也。《説郛》亦收入之。	0
崇禎五年，流賊自陵川犯長子東里村。邢紅狼掠黎城之南﹑北陌，東﹑西井，以吾兒峪之險而不能拒也。《通志》：黎城縣南陌鎮，城北一百里，通遼州﹑太原。	0
五年（己亥﹑前二○二）	0
大江无相知，幸识君侯面。舟行相见湾，况与君相见。	1
酒酣月初堕，梦回天欲曙。解缆及秋晴，挂帆向江路。揽衣起徬徨，已失维舟处。潺潺胥浦流，霭霭吴门树。举目得清旷，无言自来去。独有索居情，空水隔烟雾。	1
名家玉树一枝新，鸣佩中朝报主身。书笈昨趋丞相府，扳舆今御太夫人。藕洲艇系题诗日，曲院花摇载酒春。我亦拂衣行欲去，便寻烟月过西津。	1
几年书剑客京廛，扫尽溪山水共烟。今日南湖应改色，翠篷添只醉渔船。	1
《明月編》 編，原目作『篇』，據〈中國國家圖書館〉藏《廣百川學海》〈明〉刻本卷端題名改。 。	0
〔補〕○民國十四年永康胡氏刊續金華叢書本。	0
〈吳〉〈太子璉〉納〈齊王〉〈知誥〉女爲妃。 璉，力展翻。	0
车书混一业无穷，井邑山川今古同。地镇崚嶒标异秀，凤城遥在白云中。	1
二月都门柳，那堪绾别离。双凫舞日下，匹马到天涯。海气沧溟夕，山邮瘴雨时。惟应南海月，千里照相思。	1
身世谩悠哉，田园首重回。春来亦何事，忽忽叹庭槐。	1
忆年时，对金盘簇燕，良久隔天涯。燕树凄迷，蒿云迢遰。缄札空写相思。那曾料、今年春好，把吟袂，刚及看梅期。佛火青边，夕阳红际，携手同归。归去更劳投辖，又吟朋远迓，芳酒同持。新月当阶，华灯欲试，堪悲昨岁伤离。便堪傲，幽吟杜老，望西蜀、空寄草诗。举哀对尊前剧谈，却忘归迟。	1
朝蝇不须驱，暮蚊不可拍。蝇蚊满八区，可尽与相格。得时能几时，与汝恣啖咋。凉风九月到，扫不见踪迹。鹊鸣声楂楂，乌噪声擭擭。争斗庭宇间，持身博弹射。黄鹄能忍饥，两翅久不擘。苍苍云海路，岁晚将无获。截橑为欂栌，斲楹以为椽。束蒿以代之，小大不相权。虽无风雨灾，得不覆且颠。解辔弃骐骥，蹇驴鞭使前。昆崙高万里，岁尽道苦邅。停车卧轮下，绝意于神仙。雀鸣朝营食，鸠鸣暮觅群。独有知时鹤，虽鸣不缘身。喑蝉终不鸣，有抱不列陈。蛙黾鸣无谓，閤閤祗乱人。	1
陂头下马问渔者，欲买鲜鳞充晚庖。昨夜北风水面合，不禁杨柳已成苞。	1
客久堪谁过，官閒稳自慵。琴书供病色，花竹散尘容。昼杳沧洲梦，时寻白鹤踪。东方有高隐，吾意倘相从。	1
〈周純明〉，字〈全伯〉，〈澶淵〉人，都官〈長孺〉之子也。〈長孺〉受業〈康節〉，早卒，〈康節〉撫先生如子，教之讀書，因爲求昏于〈伊川〉。〈康節〉殁，先生從〈伊川〉卒業。喪其嫡母，又有所生母之喪，疑于爲服爲󲳴，〈伊川〉亦未決。〈康節〉之子〈伯温〉以問〈司馬温公〉，〈温公〉答曰：“《雜記》：‘有三年之練冠，則以大功之麻易之。’又云：‘有父之喪，如未没  喪而母死，其除父之喪也，服其除服，卒事，反喪服。’‘雖諸父昆弟之喪，如當父之喪，其除諸父昆弟之喪也，皆服其除服，卒事，反喪服。’是先有喪而重有者，皆當别爲服也。《曾子問》曰：‘“並有喪，如之何？何先何後？”〈孔子〉曰：“其葬也，先輕而後重；其奠及虞，先重而後輕。”’所謂‘遭同月’者也。今律令嫡繼慈養諸母皆服齊衰三年，則固當同服，而設位則當于他所。蓋《喪服小記》‘妾祔于妾祖姑’，是其尊卑不可混也。”〈伯温〉以語先生，遵而行之。	0
《商頌》曰：“既和且平，依我磬聲。”又曰：“亦有和美，既戒既平。”予讀書至此，然後知和平者，物之極致。不但聲之與味爲然，雖詩亦然。	0
薄夫用意终归险，更有乡原事可羞。多少古人遗恨在，红尘歧路莫回头。	1
元刊本，十一行二十至二十五字。一至七字各一卷，又“膾炙句”二卷，十一卷建置沿革，十二卷陳騤文則。坊刻類典之屬。 （壬子）	0
〈徽宗〉北狩，有諜者持一黄單衣來，御書云：「〈趙岐〉注《孟子》。」付〈黄潛善〉諸人審思之。〈孟〉卽〈瑶華〉太后，〈趙〉卽〈康王〉，〈高宗〉由是復興。 《孤臣泣血録》	0
浪迹栖烟山，采芳混渔樵。东风随我行，不遣瑶草凋。招携二三子，鸾歌蹑虹桥。弦琴坐白石，万壑生神飙。真乐岂在酒，所贵能久要。长松阅千霜，飞萝拂丹霄。好鸟枝间鸣，飞去枝摇摇。后夜弄云月，相期挥碧寥。	1
锱郎璀贼世台家，卖主知作他邦臣。当年只算孙供奉，犹胜纷纷误国人。	1
处处征鼙老自嗟，漫随年少对韶华。鳜鱼流水桃花活，燕子春风柳絮斜。藉草壶觞皆上客，画船箫鼓又谁家。太平乐事何曾欠，瘦策宽鞋步软沙。	1
香老何吉成總理本年事體	0
黃堅叟　以承議郎來任。淳祐八年到。	0
漢書地理志云潁川南陽本夏禹之國于周爲申國　原校：“按《前漢書》《地理志》〈潁川郡〉〈陽翟縣〉：“〈夏禹〉國。”又〈南陽郡〉〈宛縣〉：“〈申伯〉國，〈莽〉曰〈南陽〉。”今《記》既誤以〈陽翟〉爲〈南陽〉，又〈宛〉，〈王莽〉嘗改爲〈南陽〉，今亦爲〈南陽縣〉，故又以今〈南陽〉錯〈陽翟〉言之，兩皆牴牾。”按《漢書》卷二八《地理志》下引〈劉向〉《域分》﹑〈朱贛〉《風俗》云：“〈潁川〉﹑〈南陽〉，本〈夏禹〉之國。”即本書所引，原校誤。	0
武德二年置總管府　《攷證》：《舊志》云：“三年〈杜伏威〉歸化置。”	0
折叠心笺，愁字懒书，却向眉头成皱。弦月一弯，浸白罗衣，痴眸渐迷更漏。蛩唱凄惶，竟听得、两肩嬴瘦。依旧，只影似当年，别离时候。还妒天上双星，怕吟鹊桥仙，更思人偶。韶华日老，不复佳期，何托那颗红豆？无那燃灯，乞个巧、相思难绣。经宿。魂已去，是谁偷走？	1
海国青山旧隐居，望乡千里客心孤。西风落照频看画，彷佛楼船过太湖。山外有山深复深，苍松红叶暮云阴。繁华滚滚尘迷眼，不负林泉百岁心。	1
〈聰〉如中護軍〈靳準〉第，納其二女爲左右貴嬪，大曰〈月光〉，小曰〈月華〉，皆國色也。數月，立〈月光〉爲皇后。	0
濯足秋涧水，水寒清见沙。凌兢不可渡，碎石如狼牙。童子欣暮晴，笑指东峰霞。	1
八月十五日（月日），晚，山居賞月。	0
隆古日以远，举世丧其淳。慷慨怀黄虞，化理何由臻。步出城西门，裴回见河滨。当其侧陋时，河水清且潾。沧桑一以变，莽然翳荆榛。至化无苦窳，宇宙将陶甄。太息感悲泉，人往迹未湮。瑟瑟寒原暮，冷风吹衣巾。顾我谫劣质，希圣杳无因。且尽登临意，斗酒欢相亲。	1
〈寧州〉， 〈彭原〉。望。  〈開元〉户三萬二百二十六。鄉七十二。  〈元和〉户一千一百七。鄉。	0
都察院〈漢〉左副都御史	0
〈覽〉○關内侯。	0
十方生灭尽虚空，往往看花似醉中。再见倾城弥爱日，一闻绝代竞趋风。不知世逐仙棋换，未免身归爝火红。自断此生真梦幻，直须成佛是殊功。	1
三月九日（月日），偕陳曾壽兄弟往游非園，晤鄭孝胥﹑王乃徵等。	0
伽藍北三四里有窣堵波，是〈如來〉將往〈拘尸那國〉入般湼槃，人與非人隨從〈世尊〉至此佇立。次西北不遠有窣堵波，是佛於此最後觀〈吠舍釐城〉。其南不遠有精舍，前建窣堵波，是〈菴没羅女園〉，持以施佛。 注釋：	0
杏雨桃风，好园林，春光如画。把当年，兰亭曲水，新翻佳话。女伴喜传青鸟字，夫人肯降红鸾驾。道今朝，美景与良辰，千金价。牡丹砌，荼蘼架。紫燕语，黄鹂骂。又何须丝竹，舞台歌榭。闺秀尽同张氏妹，论诗更有多才谢。恨香车，指日上皇都，分离乍。	1
客窗翻遍竹炉香，楼外更声作许长。解事灯花相报似，拥炉儿女说荒唐。	1
除书飞下五云端，光焕蓬莱紫气间。照世声名山岳重，绝尘襟度雪霜寒。玉堂昼永紬书好，紫砚春浓草诏閒。入觐清光天咫尺，又分莲烛下金銮。	1
眼前万象耀丹华，斗室三千不坠花。忽有惊鸿心上过，蓬山转瞬即天涯。	1
〈師古〉曰：“三戰者，謂十年〈齊侯〉﹑〈衞侯〉﹑〈鄭伯〉來戰于〈郞〉，十二年與〈鄭〉師伐〈宋〉戰于〈宋〉，十三年會〈紀侯〉﹑〈鄭伯〉及〈齊侯〉﹑〈宋公〉﹑〈衞侯〉﹑〈燕〉人戰也。再敗者，謂〈郞〉之戰，《穀梁傳》曰‘以吾敗也’，又〈宋〉之戰，《穀梁》亦曰‘諱敗，舉其可道者也’。據《左氏傳》﹑《公羊》﹑《穀梁》，亦曰無冰，並在十四年，今此云十五年，未詳其意。”	0
〈王涣〉爲〈洛陽〉令，盗賊發，不得遠走，  或藏溝渠，或伏甕下。〈涣〉以方略取之，皆稱神   明。  《御覽》卷七五八	0
峕大清乾隆四年七月吉日立	0
傳：“君母不在，則不服。”注：“從君母爲親服也。君母亡，無所復厭，則不爲其親服也。自得申其外祖小功也。”	0
〈許相〉 五月，司空遷。	0
次北〈上林坊〉。	0
昔避乌仙洞，归来又六年。乡园各奔散，寇盗竟缠连。愁共将零叶，身如不系船。艰危惊再见，未有买山钱。叹息泸源上，何时寇盗平。凄凉惊往事，浩荡怯孤征。世乱欢娱少，时危出处轻。送行频惜别，落日最伤情。	1
妾有团团古时镜，在匣浑如月端正。朝朝持向玉台前，秋水芙蓉两相映。自从十五画脩蛾，白发相看尘渐多。绣得合欢双宝带，今朝携上街头卖。满城新镜照新人，此镜无人定高价。	1
〈楚材〉又請遣人入城，求〈孔子〉後，得五十一代孫〈元措〉，奏襲封〈衍聖公〉，付以林廟地。命收太常禮樂生，及召名儒〈梁陟〉﹑〈王萬慶〉﹑〈趙著〉等，使直釋九經，進講東宮。又率大臣子孫，執經解義，俾知聖人之道。置編修所於〈燕京〉﹑經籍所於〈平陽〉，由是文治興焉。	0
《潛潭巴》曰：“乙酉蝕，仁義不明，賢人消。”《京房占》曰：“君弱臣强，司馬將兵，反征其王。”	0
江上初收雨，云头尚恋山。归帆巡古岸，晴草守沧湾。	1
〈秦〉〈商州〉刺史領〈澆河〉太守〈姚濬〉叛，降〈河西〉， 〈晉〉時，〈張祚〉以〈敦煌郡〉爲〈商州〉。時〈敦煌〉屬〈河西〉，〈熾磐〉蓋以〈濬〉遙領〈商州〉而守〈澆河〉也。澆，堅堯翻。降，戶江翻。 〈秦王〉〈熾磐〉以尙書〈焦嵩〉代〈濬〉，帥騎三千討之。 帥，讀曰率。騎，奇寄翻。 二月，〈嵩〉爲〈吐谷渾〉〈元緖〉所執。	0
遣韓知範册爲皇帝〈韓知範〉，《新五代史》七○《東漢世家》及《長編》並作〈韓知璠〉。	0
昨日苍溪叟，曾来斫钓竿。山童寻鹤去，失却报平安。	1
戊午，升〈涇原路〉蕃落指揮爲禁軍，在横塞之上。	0
音季世强馬氏　宋丹住號氏　李全王氏　徐得水李氏　󲳴川許氏　趙門劉氏　方功李氏　王京梁氏　張棋　連道車　李讓　王隆　周强　李進孝　張奉　常朝明　李時榮　劉忠　朝󲳴相　張榮　常太　柴山　李章春　王進禮　田門施氏　常門王氏　楊門王氏　陳交才　張朝相　成銀　袁名　馮玉　張三美高氏　李福才孫氏　李應陽賈氏　穆門鄭氏　白門秦氏　陳門劉氏　劉門範氏　秦門劉氏　王門崔氏	0
〔〈脩武〉〈仁亭侯〉〈歐陽參〉〕〈以敦〉案：〈脩武〉屬〈河内〉，表漏郡名。	0
齐庭陈大吕，荆国起巫音。雪宫繁钟鼓，朝云进荒淫。韶䪫既已远，凤鸟不复吟。中和变贞则，哀怨荡人心。师矌奏清角，晋壤飞祅祲。曲工知烱戒，灿言成良箴。乐象析理乱，谁言古犹今。佽飞佩宝剑，涉江遇阳侯。风涛起连山，双蛟夹行舟。舟人甘朽骨，壮士故不忧。解衣谢行侣，拔剑探灵湫。剌蛟同剸蚓，怒浪成安流。名垂千载誉，位取三圭酬。嗤彼越王孙，榜歌戏中流。豫让感知己，之死无二心。青茾敦友义，捐躯酬断金。煌煌彼二节，照曜古与今。国士有馀誉，参乘无知音。何当续良史，鸿笔兴幽沉。无恤营襄国，诡遇树崇勋。宝符吞中山，铜斗挥代君。都邑曜错绣，戈鋋耿长云。天道如环运，人事犹玦分。平原生荿草，邯郸起烟氛。一为房陵讴，凄恻谁能闻。许由轻九州，归休娱颖颜。共伯弃千乘，结隐巢首山。渔钓性自适，轩冕忧相关。泽雉苦樊笼，神龙乐潺湲。何事子牟心，犹存魏阙间。大禹入祵邦，累然解衣行。墨子见荆王，锦衣吹玉笙。岂不易性素，所重在全生。栖栖非余志，皦皦非余情。所愧先机者，飘然反柴荆。被褐怀珠玉，何人知姓名。墨子回车地，朝歌佳丽丛。新台既清洒，淇水复春融。锵如南子佩，锦车同卫公。隋珠光照日，罗衣香从风。招摇过柳市，繁华惊娈童。垝垣望复关，桑中接上宫。咄哉赞好德，后乘有蹲龙。周鼎铸饕餮，有首不见身。食人未下咽，灾害旋相因。祸福互倚伏，龙蛇有屈伸。何事悠悠子，狂冥若眯尘。感彼塞翁言，宜用书君绅。郑国有良贾，弦高与奚施。西市黍离国，东遇虎狼师。乌犍纳犒质，白壁通款辞。乙丙已奋气，殽函成积尸。小邦得干城，强敌亦何为。楚女竞吴桑，两国遂交兵。膏血润百里，宝玉弃连城。蚁穴溃金堤，爝火熛山楹。毫釐一为跌，寻丈忽已倾。由蘖在彊场，捍禦非干旌。安得起宋就，永息瓜亭争。尺木既有节，寸玉亦有瑕。清螭游浊水，玄泽□金沙。小夫工指摘，巧言多諠哗。丘蚓嗤蛰龙，折杨笑皇华。不遇明哲人，终然成叹嗟。隙阴审时运，瓶冰知天寒。行人在万里，道路多险难。放辙愁羊肠，方舟畏狂澜。渺渺音问阔，迢迢岁月殚。采绿动朝思，葛生劳夕叹。愿言托宵梦，驰景随飞翰。齐后厌佛士，甘与鲋鲵居。狐咺行哭谏，陈斧斮东闾。囹圄系鸾凤，珩璜带猿狙。燕兵一旦至，国象成剥庐。达生走奔绥，触子驰亡车。遂令爽鸠乐，鞠为草莽墟。麋鹿游苏台，不独伤子胥。东方本彦士，和光在尘喧。窃桃朱鸟窗，避世金马门。狎俗犹鸥鸟，齐物若鴳鹍。虚称羽人流，空拟岁星魂。柱下自异曲，滑稽岂同源。惟应夏泰初，千载契知言。葛藟萦樛木，兔丝附女萝。夭夭二小草，洪荫仰巨柯。酆邑美任姒，湘渚咏英娥。彤管久尘翳，妒津生洛河。青史伤人彘，黄云惊女讹。骣牛信可乘，良法在金科。	1
 B《寄賈島時任普州司倉》《全唐文》卷七六三蘇絳《賈司倉（島）墓誌銘》：“解褐授遂州長江主簿。三年在任。……秩滿，遷普州司倉參軍。……會昌癸亥歲七月二十八日終于郡官舍。……未及浹旬，又轉授晉州司户參軍。榮命雖來，于公何有。”癸亥，會昌三年。	0
促促为物役，区区迫世情。但嗟束缚急，未觉章绶荣。奈此两鬓白，顾无一廛耕。所求亦云几，脱粟与藜羹。	1
丙辰，〈遼〉知樞密院事〈耶律儼〉卒。贈尙父，諡〈忠懿〉。	0
陳太保墓　陳香，海澄人，即通水利陳太保也。葬在陳坑山。	0
卷二末葉識曰：七月二十一日校。	0
清同治六年（）六月刊。现存孙家庄镇大吉村。碑青石质，高﹑宽﹑厚厘米。碑文楷书。正文行，满行字，共字。候铨知县赵学苏撰，增生李光前书。	0
經理人　千總吕國祥　正九品任󲳴　從九品陳文彦	0
天寒高木静，一磬隔川闻。鼎水看山汲，台香埽雪焚。鹤归惟认刹，僧步不离云。石室开禅后，轮珠谢圣君。	1
〈長昻〉遣弟〈獐兔撥計〉來詗盟，〈石門〉遊擊〈陳愚聞〉紿執通事〈張五烈〉等戮之。〈長昻〉同弟〈蟒金〉犯〈董家口〉。	0
五里一峡，十里一滩。水如箭激，石似弓弯。浈阳峡苦，湟水滩难。	1
文彦博，嘗爲榆次縣知縣，事見前思鳳亭。	0
二十五日戊戌，大學士方從哲﹑劉一燝﹑韓爌﹑孫如游謹題：“伏蒙皇上以告請皇祖配帝，於太廟收回祭設一卓，頒賜内開司禮監等。臣等頓首祗領。不勝感戴天恩之至。謹具題謝恩。”	0
绿发双鬟白羽裳，?无人识自骑羊。宜时背痒寻仙侣，愿借麻姑指爪长。	1
《水經》之末，歷數《禹貢》山川澤地所在。其第四十五條曰：“〈墦冢山〉在〈弘農〉〈盧氏縣〉南。”〈道元〉注曰：“〈穀水〉出其〈北林〉。”是自亂其例之言。《禹貢》之山，未有所謂〈墦冢〉也。《禹貢》之水，未有所謂〈穀〉也。〈朱中尉〉解之曰：“是蓋引《山經》之文也。”吾亦固知其爲《山經》之文，然豈可以充《禹貢》之乏乎？且《山經》何獨引此一條也？既而思之曰：“是非舊本之文也。”〈太史公〉作《禹本紀》，然不敢稍以之攙入《禹貢》一語，而謂作《水經》者乃補綴一至此乎？夫經文當云〈熊耳山〉在〈弘農〉〈盧氏縣〉南，注文當云〈洛水〉出其西，如是則合乎《禹貢》矣。或曰據《漢志》，則〈洛水〉出〈上洛〉，其出〈熊耳〉者，〈伊水〉也。曰《禹貢》係〈熊耳〉於〈洛〉，必非苟然，殆猶導〈河〉之於〈積石〉也。況《地説》以〈熊耳之山〉爲地門，其望尊矣，固不必以《漢志》疑《禹貢》也。且是卷於《禹貢》所導之水，〈河〉﹑〈濟〉﹑〈淮〉﹑〈江〉﹑〈漢〉﹑〈黑〉﹑〈弱〉﹑〈渭〉已志其八，不應獨遺〈熊耳〉之〈洛〉，明矣。是必舊本脱去“〈熊耳〉﹑〈洛〉”數字，好事之人偶讀《山經》，自以爲博，因奮筆以有此誤也。然而〈元祐〉重行開雕，以至於今，竟未有言及之者，則校讐之疏甚矣哉！	0
楚水滇池万里游，使车重喜过巴丘。千家树色浮山郭，七月涛声入郡楼。寺里池亭多旧主，城中冠盖半同游。明朝又下章华路，江月湖烟绾别愁。	1
案：《樂清詩集》，各史《藝文志》及諸家書目並未著録，惟〈陳篔窗〉《赤城志》四十《辨誤門》云：“〈謝靈運〉《游赤石進帆海》詩‘揚帆采石華，掛席拾海月’。即其地也。是詩已載《樂清詩集》矣。”知〈宋〉時本有是書，不知何人所編也。	0
十有一月癸酉　癸酉，《漢書》《五行志》作“癸丑”。	0
〈臨湘侯〉〈興〉〔〈長沙〉縣〕　前〈長沙王〉。十三年二月丙辰，以疏屬降爲侯。	0
【穀梁傳】〈桓〉無王，其曰王，何也？正〈與夷〉之卒也。〈孔父〉先死，其曰及，何也？書尊及卑，《春秋》之義也。〈孔父〉之先死，何也？〈督〉欲弑君而恐不立，於是乎先殺〈孔父〉，〈孔父〉閑也。何以知其先殺〈孔父〉也？曰，子既死，父不忍稱其名，臣既死，君不忍稱其名，以是知君之累之也。〈孔〉氏〈父〉字，諡也。或曰，其不稱名，蓋爲祖諱也，〈孔子〉故〈宋〉也。	0
清秋肃肃坐岩扉，九月严霜暗上衣。檐外闻香知果熟，堂前留草听虫依。疏林钟后无馀响，残月楼中有剩辉。犹爱閒云寒未举，丹山岩畔破香归。	1
尽翻帝祚须眉局，亘古中华见此雌。遗迹犹存皇泽寺，真容但作比丘尼。六郎莲貌终倾国，九月梨花恐不时。毕竟光芒谁得掩，有唐文运实开之。	1
海岳搜寻小洞天，桃花迎笑识诗颠。屐喧灵运惊山贼，琴抚成连续水仙。缁白谈禅参马蹋，丹青写本待龙眠。只愁采药迷归路，饭熟胡麻定有缘。	1
先兄光禄公諱毓林，字翰卿，仕山東官司台十六年，卒於任所，柩歸葬於大旺村之西窳祖塋。窀穸事竣，侄等請表於余。余謂嘉言懿行宜傳不朽者，將以俟諸名公鉅卿，余言奚足重？然以余素承教誨，見聞親切，其足爲子孫法者，烏能已於叙述也？	0
端拱初，改金部員外郎。	0
偷闲小集故人家，午后新醅午后茶。尚有当年余习在，醉题黄菊几行斜。	1
经年一室掩重扉，白首逢君共息机。但解馀生聊寄迹，何妨随地暂相依。天寒埽雪煎香茗，日暮栽云补衲衣。此外山中了无事，数声清磬鹤飞归。	1
瓶钵绕禅衣，连宵宿翠微。树开巴水远，山晓蜀星稀。识遍中朝贵，多谙外学非。何当一传付，道侣愿知归。	1
往往携家来托宿，裙襦参错佛衣巾。未嫌满院油头臭，蹋破苔钱最恼人。	1
风雨荒鸡破屋天，曾同不寐对青毡。照人欢乐原关福，阅尽光阴亦可怜。墙角何心甘弃置，儿时有味最缠绵。如何饥鼠残膏恋，懒上华堂玳瑁筵。	1
子：鄂巴，康熙三十六年襲。五十二年卒。	0
取〈江西路〉〈吉州〉名宦〈張中丞〉條所録〈唐〉〈皇甫湜〉《吉州刺史廳壁記》，與《四部叢刊》影〈宋〉刊本《皇甫持正文集》中此文對校，至少有四處異文，都是《勝覽》勝於《文集》：《勝覽》“噫眙良久”；《文集》“眙”作“𣅿”。《勝覽》“法防既周，銖兩之奸無所容”；《文集》“周”作“用”。《勝覽》“雌亦爲銛，〈跖〉亦爲廉”；文集“雌”作“雄”，“跖”作“路”。《勝覽》“始紲而苦，終優以恬”；《文集》“而”作“始”。	0
九月己卯，貶神策行軍司馬〈韓泰〉爲〈撫州〉刺史，司封郎中〈韓曄〉爲〈池州〉刺史，禮部員外郎 〈柳宗元〉爲〈邵州〉刺史，屯田員外郎〈劉禹錫〉爲〈連州〉刺史。	0
蓬瀛蜃景起犹隳，故国山川幸未非。此醉聊同苍耳堕，他年应作白头归。	1
丙戌，入慰。	0
二十九日丁未，大學士趙志皋奏：“爲病廢曠職已久輔臣簡用奏賜裁定以重政本以便老臣生還事。臣因病乞休，昨已十六疏上，伏奉聖旨：‘朕委任老成至意，卿雖請告日久，每切伫望弼成化理。況今國家多事，内外艱難，朕在深官，日夕焦勞，正賴卿與次輔同寅協恭，賛襄不迨，豈可堅持求去？其如君臣大義何？卿宜從容慎加調攝，稍可即出輔政，慎勿固辭。閣輔久缺，便着會推在任﹑在籍堪任及前推員數，開具來用。吏部知道。欽此。’且奉御批。臣感深雪涕，義激銘心，即碎臣之軀，不足以仰答眷存之渥，擢臣之髮，不足以數煩瀆之罪，臣復何敢再有陳乞？顧思皇上所以留臣者，譬之駑馬，尚欲資其十駕之力，譬之鉛刀，尚欲收其一割之用也。乃臣病勢則十分窘迫，精神已十分耗散，非不日需藥餌，竟毫無補裨，非不勉加調攝，而絶無主意。萬幾之地，一日難虚，而臣浹歲之内，强半杜門，從來閣臣以病曠職，未有如臣之甚矣。令日所賴以分猷宣力﹑爲皇上任宵旰之憂﹑宏賛理之益者，惟在亟用閣臣，奈何奉旨廷推以來，又復旬日綸音未即涣發，宣麻猶未有期？舉朝喁喁，莫不引領亟望，而聖意若以事尚可緩，不厭慎重。顧令之時，何時也？中外洶洶，天災民怨，邊隙日深，國用日詘，至廑皇上焦勞。而臣以卧病待斃之身，既不能勉竭犬馬以報聖衷，臣罪滋甚，乃同官臣一貫，又止以一身在閣，苦心拮據。夫以萬幾之賾，靡不中書是關，而閣臣寥寥若此，非所以重政本也。皇上念國家多事，安得不亟用閣臣，以弘濟時艱？念一貫得勞，安得不亟用閣臣，以共資協賛？念臣久病不起，安得不亟用閣臣，以早代曠鰥？是今日簡用閭臣，真不容一日緩矣。況明旨命推，廷臣擬推業已數次，所養在籍﹑在任者，非品望之清高，即德器之宏遠，俱足以肩重任而愜輿論。伏望皇上蚤賜裁決，將前後擬推諸臣，簡用數員，入閣辦事，以成   師師濟濟之風。若臣病軀，實爲狼狽，雖有報國之志，而力不能從，雖有戀主之心，而勢不能待，仰祈聖慈曲體臣萬不得已之情，即准臣休致，不重貽貪昧之辱，臣心幸甚，天下幸甚。臣無任激切瞻天待命之至。”	0
萧萧江湖客，疏瘦若秋竹。苦心为诗章，日夜挠心腹。清弦无浮声，促柱有哀曲。湔湔幽严泉，一一清可掬。人生于文章，初若力不作。及其成欲售，又困瞽者目。予从吴兴公，乃独获所欲。得意有知赏，幽怀免穷独。嗟予有所投，痛学自藏覆。子当慰我穷，时寄书数幅。	1
缥渺高楼倚日曛，万山寒色大江分。横天中断疑为雨，截海东来半是云。老尉亭侵龙女庙，官奴城对鲍郎坟。登临细数前朝事，谓有黄晟领冠军。	1
石匠張興偉資	0
残月久方上，幽花时自零。风枝惊宿鸟，露草湿流萤。浩气吞云梦，危途塞井陉。菱歌何处起，及我醉初醒。	1
苕水相逢眼便青。贪恋恩波未肯飞。	1
瑶翻层雪护黄金，天上清寒分外深。山绕帝京开玉障，气凝宫柳长琼林。凤凰池畔风先合，鳷鹊楼头月有阴。云物不须书异瑞，秪占三白慰民心。	1
三年春二月甲辰，〈阿至羅〉〈出吐拔那渾大〉率部來降。三月乙酉，〈梁州〉人〈公孫貴賓〉聚衆反，自號〈天王〉，〈陽夏〉鎭將討禽之。	0
〈孝靜〉〈興和〉三年二月，〈東郡〉〈白馬縣〉民獻玉印一。	0
丘壑殊无恙，春风故不赀。冥搜徒自苦，处处是吾诗。	1
陳三立《哭蒿叟》：“世改天地閉，喪亂延歲紀。海隅聚流人，呴濡保暮齒。劫罅依汐社，寫憂破塊壘。公健角兩雄， 謂庸庵﹑倦知兩同年。 唱和爛千紙。老筆書細字，鐵榦含玉蕊。賤子恧拙薄，傳誦但瞠視。近頒告存章，浹旬疾良已。光氣還朱顔，屢接退竊喜。危樓照秋河，惡耗雷電駛。奔視愆晷刻，榻空燭在几。嗚呼盡交期，博一哭公耳。維公儒雅宗，其學無涯涘。叢稿耀八垠，夙擅東南美。用才文章境，及耄貫終始。中外寄孤宦，風節式浮靡。琴寫三峽湍，纛卷九華紫。坐鎮警先幾，拂衣蜩螗裏。難作久飄泊，榮辱掃糠秕。獨纏濟物懷，號呼活凍餒。瘡痍所託命，畫肚中夜起。隔帷北斗斜，尋夢溼海水。數窮禍益熾，亘古人綱圮。白日舞魔魅，痛憤緘骨髓。魂魄應上訴，冤寧雪國恥。巫陽控窈冥，盲風盪萬里。企拔蹄跡場，茫茫餘後死。”（《詩文集》册下頁六七三至六七四）	0
江涛故汹涌，胡马犹纵横。健儿委戌甲，老农持棘荆。去年拒胡地，白骨堆晶荧。机权失犹豫，理数归杳冥。谁如管夷吾，九合先同盟。	1
丙戌，〈蒙古〉饗於太廟，以〈哈坦〉﹑ （舊作〈合丹〉。） 〈塔齊爾〉﹑〈張文謙〉行事。	0
丁卯，大雨雪，近臣稱賀。帝因言：“多士盈朝，求一材堪轉運使﹑三司判官者，了不可得。”乃詔宰相〈呂蒙正〉以下至知制誥各舉有器業可任事者一人。〈蒙正〉奏曰：“臣備位宰相   以進退百官，今獨舉一二人，恐示天下不廣也。”帝曰：“前代亦合有宰相舉官故事，可令史館檢討之。”旣而有司具以歷代故事來上，帝復召〈蒙正〉等謂曰：“〈虞丘子〉舉〈孫叔敖〉，〈崔祐甫〉舉吏八百，〈狄仁傑〉自舉其子〈光嗣〉，何謂無也？”因書〈優孟〉對〈楚王〉錄〈孫叔敖〉之嗣故事爲一幅，以賜〈蒙正〉，〈蒙正〉等退而各舉所知以聞。	0
〔〈燕〉〕　五	0
【索隱】〈鄒誕〉本作“熊鍚”。一作“煬”。	0
〈廣政〉二十五年	0
〈冠山〉， 縣西南五十里。脉起〈泰山〉，突峙於此。〈漢〉〈元鳳〉三年，有大石自立，其形似冠，山因以名，蓋〈宣帝〉起於民間之象也。○〈韶山〉，《寰宇記》云：“在縣西北二十里。山出鐵，〈漢〉置鐵官於此。”志云：縣東十三里有〈大石山〉，産鐵及大石。又〈鑛山〉，在縣西北五里。嘗出鐵鑛。又〈陰凉山〉，在縣北三十里。産銅鑛。《唐志》：“縣有鐵冶十三，銅冶十八，銅坑四，又有錫冶。”〈開元〉六年令〈趙建威〉於縣西北十五里開〈普濟渠〉，以運銅鐵，並灌民田。今礦閉而渠亦塞。	0
一棹归何处，西风夕照边。市丰招碓鼓，桥近落帆船。竹密悬青雨，溪虚涨白烟。到家知不远，酒熟菊花前。	1
班固《典引序》：“司馬遷著書成一家之言，揚名後世，至以身陷刑之故，反微文刺譏，貶損當世，非誼士也。”微文，隱約諷刺。按《史記》中是有微文諷刺，諷刺得當，此正《史記》勝於《漢書》處。	0
二千五百八 乾元六百三十	0
〈張廷玉〉   〈江南〉〈桐城〉人。〈雍正〉八年十月，以勞賜世職。十三   年八月，併其世職封三等子。〈乾隆〉二年十二月，晉封三等伯。十四年八月，賜號三等   〈勤宣伯〉。十四年十二月，革。後卒。諡〈文和〉，配享太廟。	0
丁酉，詔文武常參官入朝退朝，不由正衙門，非公事輒入中書，委御史臺彈奏。	0
家风本韦布，生事但渔樵。惯就下乡食，莫烦东阁招。	1
既望弦将下，徐亏魄未亡。入风微绕晕，隐雾细含光。半露婵娟影，俄分丛桂香。扇疑残白羽，镜欲掩红妆。宝宇修非久，金枢坏不妨。兔方潜玉窟，蟾尚恋银潢。映浦珠难合，沉波绮慢藏。宫曾奔羿后，树已斫吴刚。丸碎鹊惊堕，冰消轮碍翔。孤升经雁塞，缺照度兰房。眉黛新犹好，容华盛岂常。清晖如可玩，彻夜只飞觞。	1
夏，四月，丙辰，逮〈鄖陽〉撫治〈蔣允儀〉下獄，〈鄖西〉陷故也。以大名副使〈盧象昇〉代之。	0
子夷人，不可悉，我家乃在扶桑之东见日出。日出不识日所归，茫茫渡海寻光辉。寻光辉，光欲竭，汝家乃在沧溟之西见日没。日出必有方，日入必有乡。愿随东升日，东升朝日王。	1
【綱】戊寅， （四三八）〈宋〉〈元嘉〉十五年，〈魏〉〈太延〉四年。 冬十一月，〈宋〉立四學。以〈雷次宗〉爲給事中，不受。	0
星使来扬越，翩翩汉节旄。寿樽蒲屑细，词笔藕花高。粟有东方朔，金无北郭骚。氤氲香荔子，持慰大夫劳。	1
珠从藏中现，显赫呈光辉。昔日逃走为穷子，今日还家作富儿。	1
十六年正月，大兵進取〈滇黔〉，部撥〈河南庫〉銀四十萬兩，半充〈湖廣〉兵餉，半交〈漢復〉轉運。〈漢復〉未半年已全解，議敍加太子太保。八月，海賊〈鄭成功〉陷〈江南〉〈鎮江〉﹑〈瓜洲〉等處，警連〈河南〉〈歸德〉﹑〈汝南〉，〈漢復〉檄總兵   〈張應祥〉赴〈宛南〉援剿，賊敗，餘黨竄〈光州〉﹑〈商城〉，勾土賊〈楊玉環〉等劫獄，散劄惑衆。〈漢復〉遣參將〈苗成龍〉﹑〈蘇養元〉等平之。十二月，經略大學士〈洪承疇〉請增〈雲南〉緑旗官兵，部議調〈河南〉〈南汝鎮〉遊擊﹑守備各二，兵千五百赴〈滇〉。〈漢復〉疏言：“〈南汝〉標兵二千八百餘，分防〈均〉﹑〈襄〉﹑〈新〉﹑〈鄧〉，兵千六百僅存千二百餘，不足抽調，懇留本鎮，俾資捍禦。”從之。十七年二月，疏言：“〈懷慶〉距〈山西〉〈星軺驛〉有兩路：一由〈黑石嶺〉程六十一，遶〈碗子城〉程八十。〈明〉時以〈鄭〉藩墓在嶺前，故紆道〈碗子城〉至〈萬善驛〉。今請裁歸〈黑石嶺〉，以省宂費。”下部議行。七月，刑科給事中〈姚啓聖〉列款劾〈漢復〉貪污，部議解任，敕〈總河〉〈朱之錫〉察究，中有墾荒緣坐令民包賠一款，屬實，應降調，援赦免。先是，〈漢復〉曾餽内監銀，十八年，事覺，部議復援赦降抵，仍罰銀百兩，特旨革雲騎尉世職，留〈京〉候補。	0
有客秋到山，山高月色大。持赠明府行，相随到呈迈。	1
年年至日，为客休言苦。烟雾古城中，甚心情、填词觅句。流光逝水，又到岁时，残风不住。云拥絮。况是天将暮。城西一带，十载径行处。无计认青山，蝶翻飞、柳花飘舞。乾坤上下，一片白茫茫，琼铺路，银装树。送我还城去。	1
《周頌譜》 《周頌》者，〈周〉室成功，致太平德洽之詩，其作在〈周公〉攝政，〈成王〉卽位之初。《頌》之言形   容。天子之德，光被四表，格于上下，無不覆燾，無不持載，此之謂容。於是和樂興焉，《頌》聲乃作。《禮運》曰：“政也者，君之所以藏身也。是故夫政，必本於天，殽以降命。命降於社之謂殽地，降於祖廟之謂仁義，降於山川之謂興作，降於五祀之謂制度。”又曰：“祭帝於郊，所以定天位，祀社於國，所以列地利。祖廟所以本仁，山川所以儐鬼神，五祀所以本事。”又曰：“禮行於郊，而百神受職焉；禮行於社，而百貨可極焉；禮行於祖廟，而孝慈服焉；禮行於五祀，而正法則焉。”故自郊社宗廟山川五祀，義之脩，禮之藏也，功大如此，可不美報乎？故人君必潔其牛羊，馨其黍稷，齊明而薦之，歌之舞之，所以顯神明昭至德也。	0
大会神仙，愉快心情，揽胜寻幽。已心猿意马，应归再造，龙湫雁荡，待我三游。饮水思源，看山到眼，烈士陵园壮一州。凭高处，指灵岩天柱，屹立千秋。象征百二峰头。正风利帆张力更遒。又旗开得胜，前途进展，翠堪作被，万愿同酬携扇撑云，支筇过岭，双脚今朝信自由。当年事，坐两人肩上，那不羞羞。	1
〈李文忠〉由〈開平〉進兵，復取〈應昌〉。時〈元〉主已殂，其子〈愛猷識理達剌〉聞兵遁去。〈文忠〉追至〈北慶州〉，不及而還，獲〈元〉主孫〈買的里八剌〉及后妃宫女，并諸官屬，朔庭遂空。是役也，裨將〈孫虎〉戰没，贈恤有加。〈文忠〉奏捷，上乃皮弁服御〈奉天殿〉，百官具朝服，侍班侍儀，使引〈買的里八剌〉具本俗冠服朝見，行五拜禮。至東宫見皇太子四拜，其母及妃朝見〈坤寧宫〉，命婦具冠服侍班。朝畢，俱賜以中國冠服，并賜第宅於〈龍廣山〉，命優廩餼。封〈買的里八剌〉爲〈崇禮侯〉，詔曰：“昔帝王之有天下，必封前代子孫，使作賓王家，其來尚矣。曩因〈元〉失其政，四海分争，朕以武功削平羣雄，混一區宇，爲天下主。而〈買的里八剌〉實爲〈元〉之宗孫，比者遣將北征，爾祖已殂，既克〈應昌〉，爾乃來歸，朕念帝王之後，爰稽古制，錫以侯封，爾其夙夜恭稱朕優禮之意。”	0
鸟道碧苔封，断桥芳草没。峰危似虎蹲，树古如龙屈。	1
入狱集少陵，手书诗二百。从容赴柴市，千秋吊信国。马公旷代起，蒙难究心画。疑辩信乃坚，守臣当死职。引脰绝粒时，荟萃十二册。异同析秋毫，一字一笺释。侍姬亦妩媚，楷法泪痕积。阖门无吹火，磷青鬼其宅。遗书谁护持，装池述祖德。幽囚缅四载，展卷我心恻。此笔如卓笏，生击朱泚贼。此墨尚流血，湿溅嵇绍轼。同时范忠贞，淋漓炭画壁。闽粤遥相望，对勒平原石。	1
潇湘为客一秋悲，不唱离骚唱竹枝。香雨忽来神女馆，幽兰多长水仙祠。荒淫未敢兼风雅，哀怨惟图写别离。终古君山青翠好，销魂应有美人知。	1
〈文山〉自〈淮〉泛海入〈台州〉界，易姓名爲〈清江〉〈劉洙〉，爲〈黄巖縣〉〈張哲齋〉題〈緑漪堂〉詩。 《東山談苑》　按此二條，一作〈劉泆〉，一作〈劉洙〉，疑作「泆」者偶泐一筆耳。 〈空坑〉之敗，夫人與〈佛生〉﹑〈柳小孃〉﹑〈環小孃〉﹑〈顔孺人〉﹑〈黄孺 人〉，皆爲俘。至元帥所，已失〈佛生〉，必有愛其俊秀，養爲己子者。 《南宋雜事詩注》	0
南無大悲觀世音，願我早得智慧眼。	0
詔：“玉輅用靑質，輪輈絡帶，其色如之。四柱﹑平盤﹑虛匱則用赤，增蓋弓之數爲二十八，左右建旂﹑常，並靑。太常繡日月﹑五星﹑二十八宿，旂上則繡以雲龍。朱杠，靑縚，鈴垂十有二就，流蘇及佩各增十二之數。樊纓飾以五采之罽，衡式之上又加鸞和。輅之諸末，耀葉﹑螭頭﹑雲龍﹑垂牙﹑鎚脚﹑花版﹑結綬﹑羅紋雜佩﹑羽臺﹑蔥臺﹑麻鑪﹑香寶﹑壓貼牌字，皆飾以玉。自後而升，式匱不去。旣成，高二丈七寸五分，闊一丈五尺。副玉輅，亦用靑色，舊駕馬四，增爲六，色亦以靑。”	0
今夜怜伊。短檠孤枕，独自眠迟。不睡鹦哥，未圆月姊，一样相思。昨夜雁信来时。只道是、魂离梦痴。心病能医，影郎须记，只有当归。	1
宝储依旧接英游，荡节何曾远藻旒。卿月使星银汉晓，绣衣綵服太湖秋。豺当道上狐何问，鹰击霜前兔已愁。火急平反供一笑，紫荷玉笋待君侯。	1
樂者，聖人之所樂也，而可以善民心。其感人深，其移風易俗易，  故先王著其敎焉。	0
宫廷初散鼠孤群，殷殷成雷又聚蚊。卷舌光芒仍炫耀，台阶气象向氤氲。伤心诏狱生春草，回首觚棱隔暮云。明主定无钩党禁，文华休拟作同文。	1
春眠起剥啄，檐鹊亦群喧。草色上盘馔，桐阴清酒尊。君行不易迹，我醉已忘言。尚有归途月，依依恋筚门。	1
君不见，朐山之冈矗立千万重。高者盘躩如虬龙，下者偃蹇蹲踞如貔熊。中起双尖屹相向，青天突兀安屏障。灵栖仙宅信孤迥，碧?红泉亦清壮。东州迟侯爱山者，茅堂窈窕冈之下。饥鼯缘屋萝雨垂，老鹤啄阶松雪洒。时登巉岩入幽绝，万壑阴霞倏兴没。天风萧萧日欲堕，野色苍然上眉发。一从献策金门去，寂寞冈前旧游路。竹户留诗碧藓封，石床散帙红霞护。朅来持节下三吴，楼船伐鼓凌江湖。酒边向我誇故山，令我耳热歌呜呜。迟侯尔勿言，且复共饮酒。我生夙抱山水癖，往曾楚粤穷林薮。祗今潦倒意未衰，决策东行定非久。朐冈之游亦何有，泰岱云松落吾手。海门虹月踏飞梁，蓬阁烟涛坐虚牖。因君寄语大小冯，肯同蹑屩追从否。	1
眞嶼　據圖，〈眞嶼〉﹑〈假嶼〉在〈占臘港〉外，卽Pulo　Obi。。	0
层层华构高且崇，万綵纠结填青红。何人下手夺天巧，都入意匠经营中。书契以来未省见，异事惊倒百岁翁。郢斤般斧莫敢近，却立屏息惭无功。寒窗戛戛鸣机妇，积年杼柚一日空。山川谓可锦绣裹，尘土尽皆罗绮封。前者攀辕后者挽，奔车径欲趋灵宫。三年送迎礼虽旧，人事不与天时同。方当炎属行夏令，权势大抵归祝融。神之与人无厚薄，盖以至诚能感通。豚蹄豆酒道傍祝，所获神赐亦已丰。闾阎疾苦还知否，我为大夫歌大东。	1
城外東南南山之陰，有窣堵波，高百餘尺，是〈無憂王〉太 子〈拘浪拏〉爲繼母所誣抉目之處，〈無憂王〉所建也。盲人祈請，多有復明。 校勘：	0
策杖行幐上翠微，白云深处扣柴扉。美人不见碧天暮，幽鸟一声花乱飞。	1
冬，十月，上行幸〈雍〉，祠〈五畤〉。 雍，於用翻。畤，音止。 通〈回中〉道，遂北出〈蕭關〉， 〈師古〉曰：〈回中〉在〈安〉   〈定〉〈高平〉，有險阻；〈蕭關〉在其北。此蓋自〈回中〉通道以出〈蕭關〉。 歷〈獨鹿〉﹑〈鳴澤〉， 〈服虔〉曰：〈獨鹿〉，山名；〈鳴澤〉，澤名；皆在〈涿郡〉〈遒縣〉北界。《水經註》：澤渚方十五里。 自〈代〉而還，幸〈河東〉。春，三月，祠后土，赦〈汾陰〉﹑〈夏陽〉﹑〈中都〉死罪以下。	0
湖南清绝有长沙，江市悠悠郭外斜。水合三湘开浦溆，山连五岭散云霞。鹧鸪疏雨黄陵庙，鵩鸟残阳贾傅家。且喜登临穷胜观，不须怀古重兴嗟。	1
兰山山万叠，叠叠积残雪。不见柳条青，但玩松枝白。人烟寒欲消，野水流复歇。冷风吹客裳，春愁入乡国。	1
庶自聽朝　《册府》卷二七（二九五頁）“庶”作“須”，較長。	0
〈后稷〉之孫〈鞠陶〉，生而有文在手曰“鞠”，因以名之，支裔氏焉。（《姓氏篇》）	0
洛伽古刹郁崔巍，极目东瀛水一杯。天外峰峦鳌赑?，云中金碧蜃楼台。灵山自有蛟龙护，法地那容虎豹来。底事海氛偏不靖，乘槎何处访蓬莱。	1
小移步障，闲泛灵楂，西子湖畔。大好清游，苏白也应相羡。康乐行窝随地筑，达摩芦叶沿流转。斗奇情，有浮梅槛稳，驾霄亭健。念往事、风流消歇，二百年来，犹有馀恋。坐对湖山，昔日胜游谁见。几处神楼空结想，十年船会难如愿。只荒凉，薛家庐，曲阑凭遍。	1
白首尚为客，飘飘天一涯。耳鸣通夜雨，眼暗隔年花。畏酒从今断，题诗浪自誇。有村如栗里，准拟更移家。	1
渥洼困盐车，帖耳声复吞。驽骀饱栈豆，嘶鸣尚轩轩。向来沟中断，青黄即牺樽。薰莸既同器，玉石且俱燔。物理安可齐，我今欲忘言。	1
國初來歸之人。	0
子〈忱〉，字〈士和〉，位〈長樂〉太守，  爲政寬惠，百姓安之。後例降爵爲侯，卒，子〈貴賓〉襲。	0
远携兵印镇南州，山水青青马上游。玉帐醉看华顶溜，雕弓閒挂剑潭秋。双溪树底泉声合，九曲花边瘴雨收。自是承平多胜事，七闽应许擅风流。	1
〈祁彪佳〉，字〈弘吉〉，〈浙江〉〈山陰〉人。祖父世淸白吏。〈彪佳〉生而英特，丰姿絕人。弱冠，第   〈天啓〉二年進士，授〈興化府〉推官。始至，吏民易其年少。及治事，剖決精明，皆大畏服。外艱歸。	0
六月癸未，詔樞密院細務專責六部長貳裁決。丙戌，三省言密院邊防兵機事體稍大，三省﹑密院共議奏陳，同批旨書押奉行，密院官押檢並劄子。詔今三省官通書檢。壬辰，詔〈川〉﹑〈陝〉合赴省試人，令宣撫司於置司州軍置試院，差監試﹑考試官。〈四川〉類試院始於此。甲午，權上造逍遥輦。	0
《宋論》十五卷， 〈王夫之〉撰。〔按與《讀通鑑論》不應分置二處〕	0
山城阳动日初长，快对飞鸿锦字香。玄酒载赓康节咏，梅花新赋广平章。堪知吸露冰为骨，想见凌霜铁作肠。最是陇头无限思，一枝分得满庭芳。累岁牢骚志未平，欣逢佳咏发幽贞。字霏雪调争梅放，句洒冰壶映玉清。推出百花良有意，分来三径更多情。知君不浅扬州兴，东阁诗才久著名。	1
仙人酿松华，留客中夜酌。微风树间来，细雨镫前落。清诗忆弥明，高兴怀康乐。移尊过西轩，匡坐听笙鹤。	1
晓日苍凉带水烟，畏途行尽半平川。临流自顾戎衣笑，车马驴船过一年。	1
設兵張旗志。 十六頁	0
花天晴爽露华融，斜照残霞落晚红。乡梦欲归虚夜月，故人相约共清风。砧寒向晓千家动，桐老惊秋一叶空。独有诗翁观物妙，尘襟不入太虚中。	1
曲榭新除亭外幽，贪看月色半勾留。欣徵冰抱邀明镜，恐误池鱼触玉钩。华压栏前移得影，云浮树杪漫当头。从知皓魄无私照，何必经营近水楼。	1
萍浦波平两岸风，群山争妒九华雄。城头秋日掀髯里，槛外诗成极目中。霞日晚时山更翠，江鸥潜处蓼偏红。楼间多少前贤句，惆怅烟岚自古同。	1
〈史炤〉《釋文》曰：踧，子六切，行平易也；迫，逼也；猶言行平易而逼之。余謂〈炤〉說自相反，旣曰行平易矣，何至逼迫之事。此踧，與前〈建寧〉元年黃門從官騶蹋踧〈陳蕃〉之踧同義。或曰：蹋踧，當作“蹴”。此踧迫之踧，當作“蹙”。又按〈炤〉所謂平易者，本《毛詩》踧踧周道《傳》訓。然平易之踧，音徒歷翻。今音子六切，亦非也。	0
〈豫州〉刺史〈韋叡〉圍〈合肥〉，克之，〈道根〉與諸軍同進，所在有功。六年，〈魏〉攻〈鍾離〉，〈高祖〉復詔〈叡〉救之，〈道根〉率衆三千爲〈叡〉前驅。至〈徐州〉，建計據〈邵陽洲〉，築壘掘塹，以逼〈魏〉城。〈道根〉能走馬步地，計馬足以賦功，  城隍立辦。及〈淮水〉長，〈道根〉乘戰艦，攻斷〈魏〉連橋數百丈，〈魏〉軍敗績。益封三百戶，進爵爲伯。還遷雲騎將軍﹑領直閤將軍，改封〈豫寧縣〉，戶邑如前。累遷中權中司馬﹑右游擊將軍﹑武旅將軍﹑〈歷陽〉太守。八年，遷貞毅將軍﹑假節﹑督〈豫州〉諸軍事﹑〈豫州〉刺史﹑領〈汝陰〉太守。  爲政淸簡，境內安定。十一年，徵爲太子右衞率。十三年，出爲信武將軍﹑宣惠司馬﹑〈新興〉〈永寧〉二郡太守。十四年，徵爲員外散騎常侍﹑右游擊將軍，領朱衣直閤。十五年，爲右衞將軍。	0
昔年玉瑞下层霄，今日瑶池预祝尧。负扆当阳天子坐，称觞颛面宰臣朝。九重陛下听鸣跸，万岁山前看舞韶。持橐五人沾镐饮，独怜蒲柳望秋凋。	1
高僧隐青山，宴坐咀白石。不知几何年，人犹访遗迹。顾我顽钝姿，但知能肉食。回首仰高风，扪心有惭色。道人厌尘纷，万乘挽不住。愧我未得归，见之愈增慕。奎画俨若新，真容宛如故。旧隐虽寂寥，山灵尚可护。	1
百尺危栏卷螮蝀，苍茫遥俯岭西东。帘前寒入千门雨，槛外阴生万里风。黄紫气销江色净，鱼龙影落海天空。赵刘割据俱陈迹，指点山河霸略雄。	1
〈句章城〉， 府南六十里。志云：故城在今〈慈谿縣〉界。〈晉〉〈隆安〉四年〈孫恩〉作亂，〈劉牢之〉等討之，改築〈勾章城〉於〈小溪鎮〉，即此城也。自〈劉宋〉及〈隋〉﹑〈唐〉〈句章縣〉皆治此，〈開元〉中省入〈鄮縣〉。	0
四十馀年独隐居，不知尘世几荣枯。夜炉助煖烧松叶，午钵充饥摘野蔬。坐石看云閒意思，朝阳补衲静工夫。有人问我西来旨，尽把家私说向渠。	1
园林换叶日初长，竹阁莲塘意思凉。除却种花并酿酒，更无一事可思量。	1
a海産以明珠爲貴，〈則意蘭〉最上。土人取海中蚌置日中晒之，俟其口自開，然後取珠，則珠色鮮白光瑩。 有大如鷄子者，光照數里。〈南海〉皆剖蚌出珠，故珠色黯黯無光。有珊瑚島，其下多出珊瑚，初在海中色緑而質柔軟，上生白子。土人以鐵網取之，出水便堅，有紅黑白三色。紅色者堅而密，白黑色者鬆脆不堪用。〈大浪山〉之東北有暗礁，水涸礁出，悉是珊瑚之屬。猫睛寶石各處不乏，〈小西洋〉更多。琥珀則〈歐邏巴〉〈波羅尼亞〉有之，沿海三千里皆是，蓋爲風浪所湧，堆積此地，土人取爲器物。龍涎香，〈黑人國〉與〈伯西兒〉兩海最多，曾有大塊重千餘斤者，望之如島然，每爲風濤湧泊於岸，諸蟲魚獸並喜食之，他狀前已具論。	0
疏泉斸石寄高怀，仙药名花取意栽。履道醉吟齐步武，平泉景物付云来。菰蒲雨洗双池净，松竹风传万壑哀。怪底茅斋频下榻，故时宾客满翘材。	1
長子〈朗〉，時年十七。枕戈潛伏積年，乃手刃〈康奴〉，以首祭於〈順〉墓，然後詣闕請罪。朝廷嘉而不問。〈朗〉涉歷書記，爲司徒屬。〈天平〉中，爲奴所害。贈都督〈瀛〉〈冀〉二州諸軍事﹑󲳴󲳴將軍﹑尙書右僕射﹑〈冀州〉刺史。	0
防，河中人，開元二十二年李琚榜及第。顔真卿甚敬愛之，欲薦於朝，不屈。爲人好古博雅，詩語真素，魂清魄爽，放曠山水，高情獨詣。於終南山豐德寺結茆茨讀書。百丈谿是其隱處，題又云：後信命不務進取，以此自終。有詩集行世。	0
秋九月庚申朔，〈世宗〉自將南侵〈周〉，次〈歸化州〉〈尚和〉 原作〈祥古〉 〈山〉，被弑。羣臣討平亂黨，立〈穆宗〉而還。	0
再生儀：凡十有二歲，皇帝本命前一年季冬之月，擇吉日。前期，禁門北除地置再生室﹑母后室﹑先帝神主輿。在再生室東南，倒植三岐木。其日，以童子及產醫嫗置室中。一婦人執酒，一叟持矢箙，立於室外。有司請神主降輿，致奠。奠訖，皇帝出寢殿，詣再生室。羣臣奉迎，再拜。皇帝入室，釋服﹑跣。以童子從，三過岐木之下。每過，產醫嫗致詞，拂拭帝躬。童子   過岐木七，皇帝臥木側，叟擊箙曰：“生男矣。”太巫幪皇帝首，興，羣臣稱賀，再拜。產醫嫗受酒于執酒婦以進，太巫奉襁褓﹑綵結等物贊祝之。預選七叟，各立御名繫于綵，皆跪進。皇帝選嘉名受之，賜物。再拜，退。羣臣皆進襁褓﹑綵結等物。皇帝拜先帝諸御容，遂宴羣臣。	0
鈐有：“茹古齋藏”﹑“潛川洪軾澂藏書”二印。	0
《喻林》一百二十卷，〈明〉〈徐元泰〉撰。〈萬曆〉己卯刊。	0
不宰是真功，色不异于空。起时唯法起，眼瞎耳兼聋。	1
張鷟[小傳]	0
宋吕南公撰。○依閣鈔本。	0
顔師古曰：儈者合會二家交易者也。駔者其首率也。	0
展也大英雄，从龙起汉中。从容出胯下，谈笑取山东。所短图钟离，何须悔蒯通。白圭蒙此玷，磨不问南容。	1
明宣德元年（）刊，公元年重立。现存李曹镇悬泉山碑林。碑青石质，圆首方趺。碑版高﹑宽﹑厚厘米。碑文隶书。全文行，满行字，共字。首题“明宣宗祭祀中镇霍山文”。	0
野雪来无际，风樯岸转迷。潮吞淮泽小，云抱楚天低。蹚?船鸣浪，联翩路牵泥。林乌亦惊起，夜半傍人啼。细雪吹仍急，凝云冻未开。牵閒时掠水，帆饱不依桅。岸引枮蒲去，天将远树来。行舟避龙节，处处隐渔隈。	1
一盂野饭落闽州，篁竹烟莎屋压头。学问无穷吾辈老，乾坤能大此身浮。客窗书传青灯雨，故国溪山黄叶秋。羡子清吟如玉雪，枯肠尘土不堪搜。剩水残山欲尽头，肯披蓬藋访深幽。买盐沽酒三家市，劈箭惊雷一水秋。袖里我无区册序，脚跟君有子长游。是间尚有堪吟处，莫向西风怨滞留。	1
卷四百末葉識曰：九月二十二日校。	0
水国森夜凉，明河落华甸。群动凄已寂，万象悄弥茜。村舂晚凌厉，戍火寒隐见。行野忻有适，发兴乃忘倦。高塍石切额，回溪路弯线。仰登屡蜷局，俯绕乍虫缘。浦溆渔家艇，松根网丝罥。趁树约邻多，吹萍行汲便。晚食瓦盘酒，儿女杂嗔忭。世熊苦喧卑，此乐让汝先。席草接软语，月破川浮练。落叶散鱼背，清霜厉人面。更永不可留，回踪殢幽眷。	1
昨日望沧海，飘飘若神仙。今日过杏山，叹息临风前。辽阳多险要，此更其喉咽。同行一老革，为我语便便。太祖昔建国，铁骑来三千。掘壕困其外，踪迹犹依然。百战仅乃破，流血增平川。杀戮尽鸡狗，谁能保一椽。大刀既巳没，好李名空传。不见长城坏，万里销烽烟。	1
碧云章句才离手，紫府神仙尽点头。树迎高鸟归深野，云傍斜阳过远山。	1
风霜满面使胡归，洗眼看君喜可知。更出佳人对红烛，今宵醉倒欲何辞。	1
〈季龍〉疑〈宣〉之害〈韜〉也，謀召之，懼其不入，乃僞言其母哀過危惙。〈宣〉不虞己之見疑也，入朝中宮，因而止之。〈建興〉人〈史科〉吿稱：“〈韜〉死夜，宿東宮長上〈楊柸〉家，〈柸〉夜與五人從外來，相與語曰：‘大事已定，但願大家老壽，吾等何患不富貴。’語訖便入。〈科〉寢闇中，〈柸〉不見也。〈科〉尋出逃匿。俄而〈柸〉與二人出求〈科〉不得，〈柸〉曰：‘宿客聞人向語，當殺之斷口舌。今而得去，作大事矣。’〈科〉踰牆獲免。”〈季龍〉馳使收之，獲〈楊柸〉﹑〈牟皮〉﹑〈趙生〉等。〈柸〉﹑〈皮〉尋皆亡去，執〈趙生〉而詰之，〈生〉具首服。〈季龍〉悲怒彌甚，幽〈宣〉於席庫，以鐵環穿其頷而鎖之，作數斗木槽，和羹飯，以猪狗法食之。取害〈韜〉刀箭舐其血，哀號震動宮殿。積柴〈鄴〉北，樹標於其上，標末置鹿盧，穿之以繩，倚梯柴積，送〈宣〉於標所，使〈韜〉所親宦者〈郝稚〉﹑〈劉霸〉拔其髮，抽其舌，牽之登梯，上於柴積。〈郝稚〉以繩貫其頷，鹿盧絞上，〈劉霸〉斷其手足，斫眼潰腹，如〈韜〉之傷。四面縱火，煙炎際天。〈季龍〉從昭儀已下數千登中臺以觀之。火滅，取灰分置諸門交道中。殺其妻子九人。〈宣〉小子年數歲，〈季龍〉甚愛之，抱之而泣。兒曰：“非兒罪。”〈季龍〉欲赦之，其大臣不聽，遂於抱中取而戮之，兒猶挽〈季龍〉衣而大叫，時人莫不爲之流涕，〈季龍〉因此發病。又誅其   四率已下三百人，宦者五十人，皆車裂節解，棄之〈漳水〉。洿其東宮，養䐗牛。東宮衞士十餘萬人皆謫戍〈涼州〉。先是，散騎常侍〈趙攬〉言於〈季龍〉曰：“中宮將有變，宜防之。”及〈宣〉之殺〈韜〉也，〈季龍〉疑其知而不吿，亦誅之。廢〈宣〉母〈杜氏〉爲庶人。貴嬪〈柳氏〉，尙書〈耆〉之女也，以才色特幸，坐其二兄有寵于〈宣〉，亦殺之。〈季龍〉追其姿色，復納〈耆〉少女于〈華林園〉。	0
《文集》卷六十一《與南華辯老》第九簡云餉生日，并云「庶緣道力，少安晚境」，至惠後漸趨安定，繫此。	0
〈次翁〉自〈紹興〉十年七月除參知政事，至是年閏四月以老求去位而罷，執政凡二年餘。十九年十二月，〈資政殿〉學士〈王次翁〉卒於〈明州〉。 【輯補】	0
案：此“祭酒”疑指先生，請參閲本年“十二月二十五日”條所引《湘綺樓日記》。	0
逍遥名不易，一法贯真宗。入位谁分别，深玄隐大功。杳冥难测度，象外理皆同。洞府群仙侣，三天顺九重。	1
三元里前声若雷，千众万众同时来。因义生愤愤生勇，乡民合力强徒摧。家室田庐须保卫，不待鼓声群作气。妇女齐心亦健儿，犁锄在手皆兵器。乡分远近旗斑斓，什队百队沿溪山。众夷相视忽变色：“黑旗死仗难生还。”夷兵所恃惟枪炮，人心合处天心到。晴空骤雨忽倾盆，凶夷无所施其暴：岂特火器无所施，夷足不惯行滑泥。下者田塍苦踯躅，高者冈阜愁颠挤。中有夷酋貌尤丑，象皮作甲裹身厚。一戈已摏长狄喉，十日犹悬郅支首。纷然欲遁无双翅，歼厥渠魁真易事。不解何由巨网开，枯鱼竟得攸然逝。魏绛和戎且解忧，风人慷慨赋同仇。如何全盛金瓯日，却类金缯岁币谋。	1
秋七月，〈武陵蠻〉復叛，州郡討平之。	0
中华典籍数千年，考献徵文赖此端。学术商量通世界，鸿篇岂止万人传。	1
韵人风味貌于园，金谷兰亭空复传。正好楼台临睥睨，依然淳朴一山川。淙淙涧道寒鸣玉，叠叠林鬟翠抹妍。柳暗花洲吞剩雨，风回竹坞嫁馀烟。中流巧叱初平石，疏脉微通玉女泉。衔果鸟王时触槛，听琴鱼阵不惊船。亭安岛角疑崩下，桥影湖心似倒悬。封径苍茫寻仲蔚，移情萧瑟有成连。非因近刹才知梵，讵为安心始习禅。深幕有宾真净友，閒亭清课得胜缘。云生草树迷鹙浦，水长菰蒲乱鸭田。问字但能长载酒，何分清圣浊为贤。	1
空城风肃雁声来，故垒霜清曙色开。备敌尚馀全胜地，经时原仗出群才。游山轩盖秋仍集，横海楼船去不回。待摘茱萸寄乡国，隔江云树正堪哀。	1
〈蔣沇〉，〈萊州〉〈膠水〉人，吏部侍郞〈欽緖〉之子也。性介獨好學，早有名稱。以孝廉累授〈洛陽〉尉﹑監察御史。與兄〈演〉﹑〈溶〉，弟〈淸〉，俱以幹局吏事擅能名於〈天寶〉中。長史〈韓朝宗〉﹑〈裴迥〉咸以推覆檢勾之任委之，處事平允，剖斷精當，動爲羣僚楷式。〈乾元〉後，授〈陸渾〉﹑〈盩厔〉﹑〈咸陽〉﹑〈高陵〉四縣令，當軍旅之後，瘡痍未平，〈沇〉竭心綏撫，所至安輯。副元帥〈郭子儀〉每統兵由其縣，必誡軍吏曰：“〈蔣沇〉令淸而嚴幹，供億故當有素，士衆得蔬飯見饋則足，無撓淸政。”其爲名   人所知如此。	0
〈范成大〉《復水月洞銘》并序云：「〈水月洞〉剜〈灕山〉之麓，梁空踞江。春水時至，湍流貫之。石門正圓，如滿月樣，光景穿映，望之皎然，名賓其實，舊矣。近歲或以一時燕私，更其號爲『朝陽』，邦人弗從。且〈隱山〉東洞既曰〈朝陽〉矣，不應相重。〈乾道〉九年秋七月初吉，〈吴〉人〈范成大〉﹑〈莆田〉〈林光朝〉，攷古揆宜，俾復其舊。〈成大〉又爲之銘，百世之後，尚無改也。銘曰：有嵌孱顔，中淙漲湍，水清石寒，圓魄在上，終古弗爽，如月斯望。〈灕山〉之陰，〈灕江〉之靈，復其嘉名。〈范子〉作頌。勒於巃嵸，水月之洞。」 《桂勝》。《石湖文集》不傳，故録存之。	0
绵上山何高，千盘临绛水。有蛇伏其中，依依母与子。岂无从龙功，贪天窃所耻。悬书在宫门，山中呼不起。烈火被林皋，象焚良以齿。生岂薄君恩，所愿从母死。峨峨山上祠，郁郁松与梓。至今寒食时，行人伤遗垒。	1
缠腰有客号知几，官帑搜罗十万归。太息蓬门贫女命，为他人作嫁时衣！	1
及〈武帝〉爲〈晉王〉，  〈祥〉與〈荀顗〉往謁。〈顗〉謂〈祥〉曰：“相王尊重，〈何侯〉旣已盡敬，今便當拜也。”〈祥〉曰：“相國誠爲尊貴，然是〈魏〉之宰相。吾等〈魏〉之三公，公王相去，一階而已，班例大同，  安有天子三司而輒拜人者！損〈魏朝〉之望，虧〈晉王〉之德，君子愛人以禮，吾不爲也。”及入，〈顗〉遂拜，而〈祥〉獨長揖。帝曰：“今日方知君見顧之重矣！”	0
《文選》卷十二《江賦》“其旁則有〈雲夢〉﹑〈雷池〉﹑〈彭蠡〉﹑〈青草〉﹑〈具區〉﹑〈洮〉﹑〈滆〉﹑〈珠〉﹑〈滻〉﹑〈丹〉﹑〈漅〉”〈宋〉六臣《注》引《水經注》云：“〈漅湖〉在〈居巢〉。”	0
偶寻白鹿洞中春，初识庐山面目真。双瀑下垂深岁月，五峰高耸切星辰。笃生豪杰宁无继，雄镇江湖合有神。安得结茆当绝顶，此生长作看山人。肩舆晨发路逶迤，树老山深日上迟。古洞有名传白鹿，斯文无恙仰先师。瓣香喜遂平生愿，遗刻贪寻绝妙辞。指点重劳贤别驾，不妨深酌更题诗。断冈深谷少人行，逢著山花不识名。水满稻田群鹭下，林藏茆舍一鸡鸣。儒冠夹道仪俱肃，石刻临溪字半明。追省旧游多漫浪，斯文今日最关情。	1
两人千里别，九日一樽开。不是无家叹，同为去国哀。楚帆随月落，朔雁带霜来。何地堪回首，前朝戏马台。	1
　太平總類二十/	0
蓬沙千里莫云平，望帝魂游白帝城。金爵风烟天地恨，玉衣霜露古今情。伶官压笛悲啼竹，宫女吹箫忆荐樱。不道兴衰竟如是，离离禾黍泪纵横。	1
秋风自何来，吹我庭前草。昨旦含芬芳，今夕成枯槁。物理有变迁，人事岂常保。寄语闺中女，勿恃朱颜好。莫挽羲娥车，奄忽催人老。密勿思古人，庶以慰怀抱。	1
公卿大夫，天下名士，皆贈之以言。	0
卜隐谢林薮，考槃寄闾里。嘉树为我徒，清风濯尘耳。手披漆园书，身拟长梧子。穷秋忽感悲，埽榻且欢喜。	1
相望南北半周天，此纸何由到眼前。出处秖今并难道，滇花蓟树满愁烟。	1
諭軍機大臣等：本日據〈裕謙〉馳奏，查探〈定海〉夷情，籌備堵剿一摺。據奏夷船二十八隻，散泊遊奕，阻我道路，尙有船十餘隻，除焚燬擊損外，不知去向。該逆詭詐性成，去來無定，現有逆船四隻駛進〈蛟門〉，該大臣已豫備攻剿，一有捷音，卽行馳奏。所奏〈鳳陽〉﹑〈潁州〉二府鄕勇，已飭〈太平府〉知府〈舒夢齡〉前往雇覓，〈徐州〉鄕勇，已經〈麟慶〉招有成數，飛咨分起管帶備遣，〈江西〉兵二千名分駐策應之處，均著照所議妥爲辦理。新放〈定海〉鎭總兵〈陳述祖〉，本係〈浙江〉副將，卽著該大臣迅速飭赴軍營，無庸來京請訓。其新放之〈處州〉鎭總兵〈梁勝灝〉﹑〈壽春〉鎭總兵〈尤渤〉，已諭知〈托渾布〉﹑〈牛鑑〉轉飭該鎭兼程赴〈浙〉矣。另片奏，〈定海縣〉差役〈李彪〉，先被逆夷擄去，現仍帶回〈定海〉，已專人前往招撫。著該大臣俟其來時，密詢該逆船隻多寡，礮位約有若干，現欲分竄何處，意欲何爲？詳細究詰。至其人是否有可用之處，著該大臣察看情形，酌量辦理。現當軍興之際，固須多用間諜，惟該逆旣有令漢奸詐爲逃兵之語，亦須愼防奸細。至〈定海〉義民〈徐保〉兄弟四人，竊負〈葛雲飛〉﹑〈鄭國鴻〉屍身來營，有踰牆走壁之能，卽著〈裕謙〉量材委用。從前三省敎匪滋事之時，儘有由義勇出力[身]擢至大員者。署〈定海縣〉〈舒恭受〉，前已有旨賜卹 〔卷三三，一○四二〕 ，如果未死，卽令善爲調養，以備驅策。所請改撥解〈閩〉軍需，業已降旨准行。其〈葛雲飛〉等陣亡情形，亦明降諭旨，加恩優賞矣。	0
倒影低衔野水清，每缘芳树结遥情。鹤声为报霜华晚，山寺焚香待月明。	1
神鞭鞭宇宙，玉鞭鞭骐骥。紧綛野节鞭，本用鞭赑屃。使君鞭甚长，使君马亦利。司马并马行，司马马憔悴。短鞭不可施，疾步无由致。使君驻马言，愿以长鞭遗。此遗不寻常，此鞭不容易。金坚无缴绕，玉滑无尘腻。青蛇坼生石，不刺山阿地。乌龟旋眼斑，不染红头泪。长看雷雨痕，未忍驽骀试。持用换所持，无令等闲弃。答云君何奇，赠我君所贵。我用亦不凡，终身保明义。誓以鞭奸顽，不以鞭蹇踬。指撝狡兔踪，决挞怪龙睡。借令寸寸折，节节不虚坠。因作换鞭诗，诗成谓同志。而我得闻之，笑君年少意。安用换长鞭，鞭长亦奚为。我有鞭尺馀，泥抛风雨渍。不拟闲赠行，唯将烂誇醉。春来信马头，款缓花前辔。愿我迟似挛，饶君疾如翅。	1
闽峤七千里，烽烟十二秋。不知明镜里，也有雪盈头。	1
天地絪缊兮一气孔蒸。肖厥形兮绳绳。为龟麟兮为鸮鹰。随大化兮生成。	1
《建炎以來朝野雜記》甲集卷四：「（淳熙）十二年二月，又有知台州熊克上所著《九朝通略》。詔遷一官。克字子復。建寧人，嘗爲起居郎﹑直學士院。其書視《長編》才十一，頗訛舛。」	0
㶟水出鴈門陰館縣，東北過代郡桑乾縣南。	0
公元一九五零年四月二十五日贈立	0
一窗丝雨一帘风，当日齑盐滋味同。见说主司多好句，肯将蚕蚁待诸公。	1
前知红药翻阶处，别许金腰一朵开。名在金瓯花会得，即看飞诏下天来。	1
〈河東〉經略司言：“〈靖化堡〉〈麻也族〉蕃官〈移曻〉元是衙頭背嵬，投漢累爲鄉道，致獲全勝。近隨〈折可大〉討蕩，奪渡過河，率先立功，乞給與驛券。”詔〈移曻〉轉三官，仍特支驛券。 〈移曻〉，先見三月十七日。	0
群峰最高处，一席如镜平。烟霞敞松牖，风月栖茅楹。仙姑紫绮裘，飞步白玉京。挥手一长啸，四海风尘清。	1
【范】廣州局本，又漢學堂輯本。	0
翡翠双飞不待呼，鸳鸯并宿几曾孤。生憎宝带桥头水，半入吴江半太湖。	1
晋代风流忆谢安，笑将明月对玄看。为询赌墅围棋处，孰与君家小杏坛。七国纷纷睨上都，将军东下夜平吴。可怜赐食堪惆怅，争似吾皇礼硕儒。冀北云游入楚天，行囊一束旧青毡。南来为访林和靖，祇少梅花赋几联。五岳年来梦已虚，凭君犹自忆匡庐。归途倘过东林社，好寄渊明一纸书。	1
〈宣宗〉第八女	0
湖上无人月自明，梦中彷佛得闲行。庭空满地楸梧影，风壮侵云鼓角声。世异客怀增惨怆，秋高岁事已峥嵘。长歌忽遇骑鲸客，唤取同朝白玉京。	1
镇拥三边重，衔兼八座荣。韬钤临玉障，仁义即金城。神武虽无敌，天威亦有征。塞烟烽里合，陇月笛中鸣。直应师方壮，恩驱命始轻。何云无上策，已见戢佳兵。虎豹争为用，风云立可生。书随飞箭去，檄至倒戈迎。百胜非天幸，诸戎不日平。横行边地拓，独坐塞尘清。质子趋周道，降王诣汉京。歌钟时自劳，戍鼓遂无惊。定远元投笔，终军枉请缨。不言防众忌，求退为功成。但使龙庭灭，宁邀麟阁名。	1
礼乐儒家子，英豪燕赵风。驱鸡尝理邑，走马却从戎。白刃千夫辟，黄金四海同。嫖姚恩顾下，诸将指挥中。别路怜芳草，归心伴塞鸿。邺城新骑满，魏帝旧台空。望阙应怀恋，遭时贵立功。万方如已静，何处欲输忠。	1
惟是該逆兇悍異常，〈乍浦〉﹑省垣現添之兵，爲數仍屬有限，誠恐不能卽資攻戰，而〈浙省〉各營，此外再無可調之兵。惟有仰懇天恩，俯念〈浙省〉情形緊急，在距〈浙〉較近之〈江西〉〈九江〉鎭調兵一千名，〈湖北〉〈黃州〉協等處調兵一千名，敕下該督撫，迅速派委明幹鎭將，管帶來〈浙〉，以便分防〈乍浦〉﹑省垣，俾資攻剿，感沐鴻慈，實無旣極！再前奉諭旨 〔卷三一，九四一〕 ，調赴〈閩省〉之〈江西〉兵二千名，現經欽差大臣 〈裕謙〉以〈廈門〉業已收復，截留赴〈浙〉 〔卷三三，一○四一〕 ，今臣等又調〈江西〉兵一千名，統計三千名，該省地居腹裏，尙不致卽廢操防。其〈湖北〉兵丁，並未調動，更易分撥，似均無顧此失彼之虞。	0
郎作十里行，侬作九里送。拔侬头上钗，与郎资路用。	1
長泰縣，在府東四十里。舊爲泉州南安縣地。唐乾符三年，邑長張思進即其地置武德場，以便輸納。後改爲武勝，又改爲武安。南唐保大元年，升爲縣，改名長泰。宋太平興國五年，邑民 楊海等告泉守林金吾，以本縣去泉州三百餘里，乞改隸漳州以便輸納，本縣始歸于漳。元仍宋舊。國朝因之。其疆域：東與泉州府同安縣爲界，西與龍溪縣爲界，廣七十里；南與龍溪縣爲界，北與泉州府安溪縣爲界，袤九十五里。其形勝：縣北有良岡山，自五十里外突起一峰，其勢南趨，至縣而止；龍津繞其左，西峰峙其右；登科挹其前，而曷山﹑鼓鳴山﹑天柱山並列焉。 據淳祐志而言。 領本縣儒學一，陰陽學一，醫學一，朝天嶺巡檢司一，僧會﹑道會司各一。共編戶一十九里。	0
十一月，第九次遣〈唐〉使部分回國。（〈日〉）	0
十年春正月庚午，諭曰：“朕自親政以來，但見〈滿〉臣奏事。大小臣工，皆朕腹心。嗣凡章疏，〈滿〉﹑〈漢〉侍郞﹑卿以上會同奏進，各除推諉，以昭一德。”辛未，諭：“言官不得捃摭細務，朕一日萬幾，豈無未合天意﹑未順人心之事。諸臣其直言無隱。當者必旌，戇者不罪。”癸酉，免〈莊浪〉﹑〈紅城堡〉﹑〈洮州衞〉災賦。丁丑，改〈洪承疇〉爲弘文院大學士，〈陳名夏〉爲祕書院大學   士。庚辰，以貝勒〈呑齊〉爲定遠大將軍，統征〈湖南〉軍，授以方略。丙戌，以多羅額駙〈內鐸〉爲議政大臣。詔三品以上大臣各舉所知，仍嚴連坐法。庚寅，調〈金之俊〉爲左都御史，以〈劉昌〉爲工部尙書。癸巳，更定多羅貝勒以下歲俸。丙申，幸內苑，閱《通鑑》。上問〈漢高祖〉﹑〈文帝〉﹑〈光武〉及〈唐太宗〉﹑〈宋太祖〉﹑〈明太祖〉孰優。〈陳名夏〉對曰：“〈唐太宗〉似過之。”上曰：“不然，〈明太祖〉立法可垂永久，歷代之君皆不及也。”	0
失路人争厌，羁游兴独缄。已捐湘水玦，还进赤亭帆。水急流纹聚，峰高落日衔。青山如可买，来此卧松杉。	1
《唐志》：〈沈約〉《宋書》一百卷。〈王智深〉三十卷，又《宋紀》三十卷。〈裴子野〉《宋略》二十卷。〈鮑衡卿〉﹑〈王琰〉《宋春秋》各二十卷。　《隋志》：《宋書》，〈徐爰〉﹑〈孫嚴〉撰皆六十五卷，〈梁〉有〈宋〉〈大明〉中所撰六十一卷。〈沈約〉撰《齊紀》二十卷。　《梁》《沈約傳》：〈齊〉〈建元〉四年，敕撰國史。〈永明〉二年，兼著作，撰次起居注。五年春，敕撰《宋書》。六年二月畢，上之。　《史通》：〈宋〉史，〈元嘉〉中，著作郎〈何承天〉草創紀傳， 一本云：止於〈武帝〉功臣，其志唯《天文》﹑《律歷》。 自此外，委〈山謙之〉。又命〈裴松之〉續成國史，尋卒，〈孫冲之〉表求别自創立，爲一家之言。〈孝建〉初，〈蘇寶生〉續造諸傳，〈元嘉〉名臣皆其所撰。〈大明〉六年，〈徐爰〉 踵成前作。 起〈義熙〉初，訖〈大明〉末。 其〈臧質〉﹑〈魯爽〉﹑〈王僧達〉諸傳，又皆〈孝武〉所造。〈沈約〉本〈承天〉舊書，兼采〈謙之〉﹑〈冲之〉﹑〈寶生〉﹑〈徐爰〉諸説， 一本云：〈約〉更製新史。 始自〈義熙〉，終于〈昇明〉三年，爲紀十﹑志三十﹑列傳六十，合百卷。 《唐志》卷同。　今本《到彦之傳》卷末殘缺。　《志》乃兼載〈魏〉〈晉〉，論者以爲失於限斷。　〈元嘉〉十六年，〈承天〉撰國史，其志十五篇。 〈永明〉末，〈裴子野〉 〈松之〉曾孫 删爲《宋略》二十卷，叙事評論多善。〈約〉見而嘆曰：「吾所不逮也。」世言〈宋〉史者，以〈裴〉《略》爲上，〈沈〉《書》次之。 《中興書目》卷同。 【校證】	0
〈高誘〉注《戰國策》三十二卷	0
十年不出山，一游即千里。问师何处来，固亦偶然耳。人言人闲好，自爱岩谷里。红尘日扑面，洗眼无清水。孤身本何将，一钵乃生理。来既无所牵，去亦谁能止。昨闻檀越船，风帆欲南指。别我从此逝，飘飘白云履。我观世间人，孰不为身使。唯师乃不然，来往由自己。归及枇杷熟，忆我青林底。	1
〈梁氏〉〈玉繩〉字〈曜北〉，〈錢塘〉人。	0
以　“以”字當爲衍文。	0
至〈天津〉府縣等正法一節，既難照辦，而爲首滋事之犯，自應趕緊緝拏，如首犯緝獲，則據理辯駮，一切自易轉圜。〈崇厚〉摺内所稱：〈曾國藩〉論及〈道光〉年閒，辦理洋務以來，時而主戰，時而主和，和戰兩歧。況目前情形，尤與從前迥異，一國構釁，各國連衡，沿〈江〉沿海，防不勝防。〈曾國藩〉所論，切中情事，著與〈毛昶熙〉﹑〈崇厚〉，熟籌辦法，總以力保和局爲要。惟該國兵船業已到〈津〉，意在開釁，現亦不可不豫爲防範，以備不虞。本日已諭令〈李鴻章〉帶兵馳赴畿疆，候旨調派，並令〈傅振邦〉前赴〈天津〉，聽候該督調遣。其練軍及標營官兵，已令〈傅振邦〉豫爲部署候調，〈張秋銘〉軍，著〈曾國藩〉仍遵前旨，星速調〈直〉，妥爲布置。	0
金石契 嘉禾張燕昌，一册，精刊初印。	0
【集解】〈徐廣〉曰：“一云名〈弃疾〉。”【索隱】《漢書》名〈弃疾〉。	0
忆得初年不解愁，药栏花径日风流。临池书罢黄庭帖，走马城南觅旧游。	1
龙焙黄封锡有功，谨严正味德相同。便知钧播无求备，更借扶南两腋风。	1
时节黄昏，月儿起、乍逗西园芳树。连袂初试轻罗，闲阶共凝伫。春正好、千红万紫，总输却、绿窗妩媚。廿四桥边，十三楼畔，争便难阻。荡兰舟、箫鼓喧阗，算难把、清游共邻女。多少不言情味，付庭前莺语。吹尽了、游丝万丈，怎便能、绾得飞絮。莫损镜里朱颜，渡江迎汝。	1
辛未，詔吏部流内銓選幕職官知大縣，闕京朝官故也。	0
中丞仗钺在荆扬，重遣朱旗指朔方。人望乖厓长守蜀，帝知充国锐凌羌。先声震叠凋鼙鼓，胜气飘摇入太常。敬以一杯持远饯，会逢多士给壶浆。	1
苍茫大海忆航船，淡淡疏星漠漠烟。永夜波涛催奋进，遥天春信喜潜传。风云诡谲成今古，日月蹉跎感万千。剪綵为人翻一笑，懵腾不省是何年。	1
案，《海日樓詩注》卷六本年《歸滬初秋偶作》（二首之二）有“近局招邀數”之句，又據札中“曾植十四將回禾一轉”，故公赴嘉興當繫於是日，此札則應作於六月上中旬間。據《遺盦日記》，則公在嘉興逗留不到十日，與札云“回禾一轉”相符。	0
活火翻成一缕烟，暖风吹上碧云边。须臾响作春雷起，万紫千红献帝前。	1
陆贾何年自粤回，至今汉使馆重开。鲛鱼孔雀宁堪献，似有明珠照乘来。	1
家世朱门贵，官资粉署优。今为百里长，应好五峰游。柳影连彭泽，湖光接庾楼。承明须再入，官满莫淹留。	1
A〔〈岑〉校〕善隋宣城郡主簿　《新表》作“宣城縣”，誤。	0
顶上三毛摇曳。个是华山冠制。遍体锦文圆，妒杀画堂羽翠。无计。无计。大尾更须三岁。	1
〈咸豐〉三年，紅匪倡亂，〈安邦〉應募爲〈東關〉團練勇目。四年六月，賊酋〈李文茂〉犯省城，〈安邦〉率三百人敗賊〈小磨盤山〉，追至〈佛嶺市〉，焚賊巢二。總督〈葉名琛〉於五層樓觀戰，見其縱横盪決，所向無前，稱爲〈鄧勇士〉，奬六品軍功。閏七月，隨護〈新會營〉參將〈衞佐邦〉，防剿省垣東路〈三寶墟〉﹑〈燕塘〉踞匪，連捷於〈東明寺〉﹑〈發瘋院〉，斬馘數百。進攻〈燕塘〉，賊以大礮扼橋頭抗拒，〈安邦〉奮進，殪悍賊數十名。賊潰，獲礮四。官軍攻入〈燕塘〉，毁其巢，〈三寶墟〉賊聞風遁。八月，同破北路〈棠夏村〉﹑〈三家店〉踞匪，並燬東路賊巢六。九月，攻北路〈牛欄岡〉，填濠先入，拔之。再敗賊〈松柏嶺〉，同拔〈蕭岡〉﹑〈義勇祠〉，乘勝助攻〈佛嶺市〉，平賊營二十餘。餘匪聚〈陳田〉﹑〈江夏〉﹑〈馬務〉各鄉，乘勢攻破之。越日，官軍復大捷，賊遁。敍功，以外委撥入〈廣州協〉營拔補。五年二月隨同知〈林福盛〉等進攻〈順德〉，拔〈陳村〉賊營。三月，〈林福盛〉會水陸各軍由〈大門窯〉，直擣縣城，克之。〈安邦〉手擒逆首〈馮大親吉〉，遷把總，賞戴藍翎。六年，提督〈崑壽〉攻〈和平〉，〈安邦〉乘大霧拔〈小南門〉，各軍繼之，復其城，擢千總。七年，補〈陽春營〉頭司把總。八年，〈英〉人犯〈廣州〉，〈安邦〉敗之城東〈榕樹頭〉，追至〈西牛角〉，斬馘二百餘，越日再戰，復敗之。九年，補〈肇慶協〉右營左哨千總。十年，調〈廣州〉〈城守左營〉右哨千總。〈同治〉二年，以查獲會匪出力，陞守備。三年五月，擒盗首〈葉烏欖頭〉，除省城積年巨患，擢都司，賞换花翎。	0
《全文》本卷《對射御策》，出《文苑英華》卷五○二，撰人闕名，《英華》目録則作“袁玘”，事跡無考。	0
平生到处西湖长，眼底波光日日新。图在辋川非旧隐，梦回笠泽是前身。一江细雨攲青菊，万里雄风起白蘋。独立苍茫动归兴，钓矶须理未垂纶。	1
〈魯勒木色楞〉   〈光緖〉二十三年二月，襲。	0
唼喋正義丈甲反 〔三○二二·七〕「丈」譌「文」，依《玉篇》改。	0
帘卷西风蝶梦孤，瘦秋人已化曼殊。难求梁革回生药，祇剩崔徽卧病图。蠹帙纵横签罢整，象床零落簟空铺。髯翁手制朝云偈，一字分明一泪珠。	1
旧梦湖南春雨空，高歌无地望崆峒。囊中自有江山在，乱采莺花入变风。	1
北苑春芽斗后先，斲成圭璧任方圆。泉轻火活汤宜嫩，乳聚云浮色更鲜。一种风流香味别，几苞辐辏贵豪偏。华堂饮散纤纤捧，气爽神清作地仙。	1
信是春多雨，村村水接连。荷蓑黄犊外，倚杖白鸥前。既足供诗句，何须乞酒钱。古人应念此，动即赋归田。少隐乌皮几，群书且罢看。客怀灯下集，春事雨中残。湖柳藏歌棹，山花拂马鞍。如今归未得，道路正艰难。	1
《正義》曰：“强直而恨也。”	0
中虚得暴下，避冷卧北窗。不蹋晓鼓朝，安眠听逢逢。籍也处闾里，抱能未施邦。文章自娱戏，金石日击撞。龙文百斛鼎，笔力可独扛。谈舌久不掉，非君亮谁双。扶几导之言，曲节初摐摐。半途喜开凿，派别失大江。吾欲盈其气，不令见麾幢。牛羊满田野，解旆束空杠。倾尊与斟酌，四壁堆罂缸。玄帷隔雪风，照炉钉明釭。夜阑纵捭阖，哆口疏眉厖。势侔高阳翁，坐约齐横降。连日挟所有，形躯顿膀肛。将归乃徐谓，子言得无哤。回军与角逐，斫树收穷庞。雌声吐款要，酒壶缀羊腔。君乃昆崙渠，籍乃岭头泷。譬如蚁蛭微，讵可陵崆㟅。幸愿终赐之，斩拔蘖与桩。从此识归处，东流水淙淙。	1
蓟城有名士，美盛元无前。手抉云汉华，身交文锦妍。目烂明月珠，口涌悬河泉。幽思入玄默，清臭纷兰荃。初辞鹿鸣宴，再坐琼林筵。朝主地官事，暮副郎中权。骐骥志万里，鸿鹄怀高骞。良金与美玉，适用无停延。遥遥吴越乡，雨涝如尧年。雍雍少司徒，王命来旬宣。行哉自求辅，得此堂中贤。六属倡九牧，一士当三千。蒙冲籍篙楫，禆曲严中坚。激扬水趋壑，鼓振雷行天。钧衡赖持举，皇度资纯全。遂令泥滓民，复业膏腴田。一朝十二解，芒锐犹森然。裴向多谏议，之问馀诗篇。时登两峰月，暂汲西湖烟。双旌即归路，一束携行编。加餐赤日饭，稳著青云鞭。行舟如有问，干事江南旋。	1
三年四月，詔尙書左僕射，掌判吏部﹑禮部﹑兵部三尙書事，御史糾不當者，兼糾彈之。尙書右僕射，掌判都官﹑度支﹑工部三尙書事，又知用度。餘皆依舊。尋改度支尙書爲戶部尙書，都官尙書爲刑部尙書。諸曹侍郞及內史舍人，並加爲從五品。增置通事舍人十二員，通舊爲二十四員。廢光祿寺及都水臺入司農，廢衞尉入太常尙書省，廢鴻臚亦入太常。罷大理寺監﹑評及律博士員，加置正爲四人。罷郡，以州統縣，改別駕﹑贊務，以爲長史﹑司馬。舊〈周〉﹑〈齊〉州郡縣職，自州都﹑郡縣正已下，皆州郡將縣令至而調用，理時事。至是不知時事，直謂之鄕官。別置品官，皆吏部除授，每歲考殿最。刺史﹑縣令，三年一遷，佐官四年一遷。佐官以曹爲名者，並改爲司。六年，尙書省二十四司，各置員外郞一人，以司其曹之籍帳。侍郞闕，則釐其曹事。吏部又別置朝議﹑通議﹑朝請﹑朝散﹑給事﹑承奉﹑儒林﹑文林等八郞，武騎﹑屯騎﹑驍騎﹑游騎﹑飛騎﹑旅騎﹑雲騎﹑羽騎八尉。其品則正六品以下，從九品以上。上階爲郞，下階爲尉。散官番直，常出使監檢。罷門下省員外散騎常侍﹑奉朝請﹑通事令史員，及左右衞﹑殿內將軍，司馬督，武騎常侍等員。	0
 A《馮閣老處見與嚴郎中酬和詩因戲贈絶句》馮閣老，馮宿，見A。嚴郎中，嚴休復，見D。	0
〈楊氏〉出自〈姬〉姓，〈周宣王〉子〈尙父〉封爲〈楊侯〉。一云〈晉武公〉子〈伯僑〉生〈文〉，〈文〉生〈突〉，〈羊舌〉大夫也。又云〈晉〉之公族食邑於〈羊舌〉，凡三縣：一曰〈銅鞮〉，二曰〈楊氏〉，三曰〈平陽〉。〈突〉生〈職〉，〈職〉五子：〈赤〉﹑〈肸〉﹑〈鮒〉﹑〈虎〉﹑〈季夙〉。〈赤〉字〈伯華〉，爲〈銅鞮〉大夫，生〈子容〉。〈肸〉字〈叔向〉，亦曰〈叔譽〉。〈鮒〉字〈叔魚〉。〈虎〉字〈叔羆〉，號“〈羊舌〉四族”。〈叔向〉，〈晉〉太傅，食采〈楊氏〉，其地〈平陽〉〈楊氏縣〉是也。〈叔向〉生〈伯石〉，字〈食我〉，以邑爲氏，號曰〈楊石〉，黨於〈祁盈〉，〈盈〉得罪於〈晉〉，幷滅〈羊舌氏〉，〈叔向〉子孫逃于〈華山〉〈仙谷〉，遂居〈華陰〉。有〈楊章〉者，生〈苞〉﹑〈朗〉﹑〈款〉。〈苞〉爲〈韓襄王〉將，守〈脩武〉，子孫因居〈河內〉。〈朗〉爲〈秦〉將，封〈臨晉君〉，子孫因居〈馮翊〉。〈款〉爲〈秦〉上卿，生〈碩〉，字〈太初〉，從〈沛公〉征伐，爲太史。八子：〈鷃〉﹑〈奮〉﹑〈甝〉﹑〈儵〉﹑〈熊〉﹑〈喜〉﹑〈鸇〉﹑〈魋〉。〈喜〉字〈幼羅〉，〈漢〉〈赤泉嚴侯〉。生〈敷〉，字〈伯宗〉，〈赤泉定侯〉。生〈胤〉，字〈毋害〉。〈胤〉生   〈敞〉，字〈君平〉，丞相﹑〈安平敬侯〉。二子：〈忠〉﹑〈惲〉。〈忠〉，〈安平頃侯〉。生〈譚〉，〈屬〉國﹑〈安平侯〉。二子：〈寶〉﹑〈並〉。〈寶〉字〈稚淵〉。二子：〈震〉﹑〈衡〉。〈震〉字〈伯起〉，太尉。五子：〈牧〉﹑〈里〉﹑〈秉〉﹑〈讓〉﹑〈奉〉。〈牧〉字〈孟信〉，〈荆州〉刺史﹑〈富波侯〉。二子：〈統〉﹑〈馥〉。十世孫〈孕〉，〈孕〉六世孫〈渠〉，〈渠〉生〈鉉〉，〈燕〉〈北平郡〉守。生〈元壽〉，〈後魏武川鎭〉司馬，生〈惠嘏〉。	0
〈史道〉，〈順天〉〈涿州〉人。由進士，二十年任左，未任，爲民。	0
城枕溪流更浅斜，丽谯连带邑人家。经冬野菜青青色，未腊山梅处处花。虽免嶂云生岭上，永无音信到天涯。如今岁晏从羁滞，心喜弹冠事不赊。	1
十五年，遷太常卿。十七年，代祀古陵於〈山西〉，既蕆事，有《釐正祀典》一疏，其詞爲都下傳誦。畧曰：“伏見〈女媧氏〉寢宫中設婦人塑像，鄉愚奉爲求嗣之神。夫斷鼇立石，固聖人所不言；和樂誅凶，豈當陽爲女主？推其命氏，蓋如〈姬〉﹑〈姜〉﹑〈姚〉﹑〈姒〉之倫。遠在洪荒，難求日角龍顔之肖。理宜毁去舊設，别造神牌，瀆褻私祈，概從禁絶。”上善其議，從之。	0
十二月己巳，詔三司歲上天下稅賦之數，三歲一會虧贏以聞。	0
荒山老柏蘖拥肿，相伴丑石反成妍。有人披图笑领似，不才如我终天年。	1
楚山千里一僧行，念尔初缘道未成。莫向舒姑泉口泊，此中呜咽为伤情。	1
细听非笛复非芦，绝讶儿童底所呼。邂逅因之问何似，鸟鸣竹管自乌乌。尽日閒窗运秃翁，自怜虚出管城封。不知尔更何为者，初听犹疑似足蛩。蚕丝百箔旧曾闻，未说新丝价尔分。卒岁我无裘褐计，早知劝尔勿多云。	1
中人郝隨日夜媒孽稱制時事　“媒”原作“謀”，據閣本﹑活字本改。	0
《樂元起》二卷 〈桓譚〉撰。	0
《考證》：『〈張文虎〉曰：〈蔡〉本﹑〈中統〉﹑〈王〉﹑〈柯〉﹑〈毛〉本﹑《治要》，皆無責字。』	0
恨别君今忆旧山，感时予亦念乡关。天涯岐路几回首，岁暮风尘多苦颜。方朔久疏金马诏，季鹰终为玉鲈还。江城紫翠群峰霁，望极春云杳霭间。	1
每觉西斋景最幽，不知官是古诸侯。一尊风月身无事，千里耕桑岁有秋。云水醒心鸣好鸟，玉沙清耳漱寒流。沉烟细细临黄卷，疑在香炉最上头。	1
君马黄，臣马苍。君马短，臣马长。驰驱不敢先腾骧，左右先后惟其良。臣马劳悴君马康。君马康，无相忘。一劳一逸固所当，君马无逐臣马强。	1
癸未，禮院言〈温成皇后〉葬所，請稱〈温成皇后〉園陵，從之。	0
〈育〉，檢校員外郞。	0
那竭国中初度逢，真经收复定降龙。得知七世尘缘了，烂醉南屏听晚钟。	1
自昔闻称疾，于今是养疴。三杯留客案，五子倦朝珂。落落堪忧苦，星星奈老何。酒希非所嗜，扬宅竟谁过。	1
辦理軍機處爲咨覆事：	0
浅色初裁试暖衣。画帘斜日看花飞。柳摇蛾绿妒春眉。象局懒拈双陆子，宝弦愁按十三徽。试凭新燕问归期。	1
竹底开幽径，山根结小楼。谁知多病苦，自判一生休。舟著平沙尾，桥横古渡头。往来皆物役，却扫独无求。	1
苍颉不识篆，虫鸟开天荒。史籀不识楷，古法遗钟王。圣人作书祖造物，天地不得留微茫。草书有名理，盛自汉与唐。杜度埒崔瑗，狂素阶颠张。心法授受纵奇变，牢笼百态惊愚盲。譬如彼苍铸万类，物具一体无相妨。飞潜动植各有势，短长肥瘦谁能量。又如将军坐帷幄，运筹百万网在纲。韩信兵多多益善，指挥方位争趋跄。方其执笔时，意静神飞扬。洪炉火激迸列缺，晶盘冰滑流珠芒。苍鹰盘云缩爪甲，奇石攫壁春硠硠。阴阳姤接作向背，子母孕化交纵横。枯槎百围卧瀚海，女萝千丈萦扶桑。忽然墨冷笔华涩，陡接渤澥波澜狂。书成不快意，大叫周回廊。举头天尺五，云物相低昂。欲碾太山为研石，欲抉东海为墨庄。凌铄大块写生态，睥睨云汉摹天章。二十八宿走且僵，帝女大笑挥霞觞。丈夫师古但师意，安能描头画脚忍与朽骨争媸嫱。我歌草书歌未央，飘风骤雨来虚堂。依稀不晓神灵意，莫向蛟龙攫处藏。	1
万壑苍苍云气昏，石泉斜落古松根。前林欲暝僧归晚，应听钟声到寺门。雁起秋空树色遥，行人江上驻归桡。海门东去应千里，白日微茫见落潮。	1
日夜西风鼓怒涛，清泾浊渭共滔滔。闲鸥看倦鱼龙戏，照影原非惜羽毛。	1
情知故旧长，话觉寒宵短。何如蠙珠连，未许茧丝断。	1
嘉集常苦难，送归岂辞远。舣舟故相逐，携手行自挽。古寺何崔巍，深林象岩巘。幽寻取乘兴，造适非素选。寒泉冰深池，衰草被长坂。岁穷景萧条，僧老意缱绻。胜赏竟谁同，相知幸非晚。离怀自无极，日暮仍忘返。	1
三雄未辨谁朱紫，祇有群狙聊作使。卧龙偃蹇正躬耕，一饱但知藜藿美。平生习气故难尽，品藻芜菁传锦里。投醪饮河真有味，置薤留根何足比。要知茹草可终身，肯作染羹摇食指。公今啸诺坐堂上，方丈盈前宁少此。戏持微草调诸伧，笔势滔滔下南纪。云亭漫吏食不足，几欲送穷烦郁垒。拔毛蒸瓠当家鹜，漱石枕流徒厉齿。因公始识武侯鲭，盖地何当似芣苢。	1
平陽府襄陵縣典史臣陳元󲳴	0
诗穷不易办亭材，只恁荒寒处处苔。种秫便当终老去，爱花能有几人来。生前尽足竹三径，身外无穷水一杯。未必诸贤知此意，柴门虽设不曾开。	1
風俗：同〈夏州〉。	0
闻道边城苦，今来到始知。羞将门下曲，唱与陇头儿。	1
寂寞之淳音，其为乐至深。应嫌鼓腹者，独自抚弦琴。	1
〔太常〕〈劉逸〉　〈劉逸〉爲太常，是歲遷。	0
天聖八年，秋八月，復解鹽通商法。時上書者言：榷解鹽，官利微而民困於轉輸。詔翰林學士盛度等議更其制度。上通商五利：伐木﹑造船﹑輦運疲勞，今去其弊，一也；陸運，貧人懼役，連歲逋逃，今悉罷，二也；船運有沉溺之患，綱吏侵盗，雜以沙石，今皆得食真鹽，三也；錢弊，欲使流通，今歲得商人出緡錢六十餘萬助經費，四也；歲减鹽官﹑兵卒﹑畦夫﹑傭作之給，五也。乃罷三京﹑二十八州軍榷法，聽商人入錢若金銀於京師榷貨務，受兩池鹽。自是，商賈流行，而官課損矣。	0
時〈橫〉塡壕不實而天橋陷，〈規〉以六十人持火槍自西門出，焚其天橋，城上以火牛助之，倐忽皆盡，〈橫〉拔寨遁去。	0
《林鬯園詩鈔》二卷， 〈林茂春〉撰。	0
石梁茆屋雨苍苔，春风一笑冰容开。微澜浸月卧疏影，一枝的皪横江梅。含情不语立雪久，飞步欲去凌波回。纷纷红紫莫浪出，我欲楚些招归来。	1
本段自「踐」之下，原缺，「嘉靖本」同，據《宋朝南渡十將傳》卷二《岳飛傳》補。	0
客心如顾兔，长在月中生。只影赊春带，繁声恨宝筝。骅骝虚朔漠，蟋蟀满秋城。芜绝寻君梦，连宵到柳营。	1
两两文禽傍水边，田田荷叶叠青钱。回黄转绿丹青手，腕底遍开五色莲。	1
《通鑑》〈胡三省〉注兼引《索隱》﹑〈劉昫〉兩説，不加辨正，以下文〈楊僕〉出〈武林〉擊〈東越〉證之，則〈小司馬〉是也。〈蒼梧〉之〈武林〉與〈東越〉回遠，〈僕〉自〈番禺〉移軍〈東越〉，自當取道〈豫章〉，不應轉向〈蒼梧〉明矣。〈劉氏〉本非爲《史》﹑《漢》解詁，不當牽引。	0
东汉耻机权，君子多硁硁。悲哉陈与窦，谋疏功不成。其时凉州反，有人颁孝经；意欲口打贼，贼闻笑不胜。虽无补国家，尚未远人情。一变至南宋，佛行而儒名。希哲学主静，人死不闻声。魏公败符离，自夸心学精。杀人三十万，于心不曾惊。似此称理学，何处托生灵。呜呼孔与孟，九泉涕沾缨。	1
鈐有“吴岫書籍” 宋字朱記 ﹑“姑蘇吴岫家藏”﹑“姑蘇吴岫塵外軒讀一過” 朱 ﹑“張獻翼章”﹑“别字幼予”。又季滄葦各印，天禄琳琅各璽印。 （戊辰）	0
留住香烟鄣石屏，小窗读史与温经。书声坠落空江去，舟子停桡侧耳听。	1
双亲唤我游山去，我侍双亲探山还。三十馀年身若在，长将白发对青山。	1
一﹑所録小篆皆常用之字，古偁事物多注今名，以顯其義，如瓜當注今之瓜蒂，鳧茈注今之荸薺是也。	0
內藏庫 專知官三年界滿，出借職。	0
一﹑稱“標路”二字，是舉一鎮車馬，標路主客俱在其中矣。	0
舡在〈五島〉我北過，南風用坤申，三更半，東南風用坤申   十一更，東風坤申四更，東北風用坤申六更，北風用坤申五更，共用坤三更見〈窰山〉。	0
閲國文畢。到公所，莫杏臣約教科書不批，將批一二種塞責。聞錫侯退帖，鏡侣云不如請在公所。胡﹑張不至，再議。常德中學堂講義脩身田金楠，經學向上文，歷史周傳德，教育張葆元，皆善。田尤傑出，謂今人欲破中國之教，先破中國之倫，西人書不言五倫，曰社會﹑家族﹑國家倫理，乃坿會之，以社會爲朋友，父子﹑兄弟﹑夫婦爲家族，君臣爲國家，覺其不符，乃以五倫爲不完備；又新名詞拉雜，多至不可數，何倫何理之有？駮今之倫理﹑脩身講義最痛。予謂此等教習宜特獎﹑西路教習當重辦乃可，而亦由分倫理﹑脩身科别異經學爲巨謬也。	0
嘉靖二十二年（一五四三）孟冬，童承叙作《嘉靖刊月泉吟社詩集後序》曰：	0
大尹之官去，零陵近广西。衡山无雁过，楚树有猿啼。风俗宜诹访，江山要品题。磨崖碑好在，莫惜到浯溪。	1
〈卞〉字〈洪範〉，〈爽〉字〈荀龍〉，皆以任子恩試校書郞。〈卞〉博學多大略  ，累爲〈唐州〉判官﹑〈湖北〉安撫司勾當機宜文字。討叛蠻有功，知〈沅州〉。蠻殺沿邊巡檢，〈卞〉設方略復平之，加奉議郞。先是，〈良肱〉爲〈鼎州〉推官，〈五溪蠻〉叛，〈良肱〉運糧境上，周知其利害，上書言：“此彈丸地，不足煩朝廷費，不如棄與而就撫之。”當時是其議，未果棄也。及蠻叛，斷〈渠陽〉道，扼官軍不得進，〈卞〉適使〈湖北〉，帥〈唐義問〉卽授〈卞〉節制諸將。陰選死士三千人，夜銜枚繞出賊背，伐山開道，漏未盡數刻，入〈渠陽〉。黎明整衆出，賊大駭，盡銳來戰，奮擊大破之。鼓行度險，賊七遇七敗，斬首數千級，蠻遂降。尋有詔廢〈渠陽軍〉爲砦，盡拔居人護出之。〈紹聖〉初，治棄〈渠陽〉罪，免歸。〈徽宗〉卽位，復奉議郞，管勾〈玉隆觀〉。未幾，復〈渠陽〉爲〈靖州〉，又論前事免，終於家。	0
以十郡爲隋國　諸本無“十”字，《周書》有。按本書卷一一《隋文帝紀》言以〈隋州〉之〈崇業〉等二十郡爲〈隋國〉，〈楊堅〉止受十郡。這裏脫“十”字，今據補。	0
见说九衢皆竦然，我居且喜陋还偏。身无多事真宜懒，心有馀情偶不眠。独立凉台风举袂，斜看高宇月生烟。行云一一过眸去，世相由他百味煎。	1
谈经依壁水，握鉴倚珠渊。道岂雕虫著，玄应罔象传。多材逢匠石，神马识方甄。岭外文风转，应知星斗悬。名德倾兰省，高文压艺林。东人瞻北斗，海国式南金。起草当年事，传经百代心。悬知施化雨，朴棫满江岑。	1
先是，〈太宗〉旣破〈龜茲〉，移置〈安西都護府〉於其國城，以〈郭孝恪〉爲都護，兼統〈于闐〉﹑〈疏勒〉﹑〈碎葉〉，謂之“四鎭”。〈高宗〉嗣位，不欲廣地勞人，復命有司棄〈龜茲〉等四鎭，移〈安西〉依舊於〈西州〉。其後〈吐蕃〉大入，〈焉耆〉已西四鎭城堡，並爲賊所陷。〈則天〉臨朝，〈長壽〉元年，〈武威軍〉總管〈王孝傑〉﹑〈阿史那忠節〉大破〈吐蕃〉，克復〈龜茲〉﹑〈于闐〉等四鎭，自此復於〈龜茲〉置〈安西都護府〉，用漢兵三萬人以鎭之。旣徵發內地精兵，遠逾沙磧，幷資遣衣糧等，甚爲百姓所苦。言事者多請棄之，〈則天〉竟不許。其〈安西〉都護，〈則天〉時有〈田揚名〉，〈中宗〉時有〈郭元振〉，〈開元〉初則〈張孝暠〉﹑〈杜暹〉，皆有政績，爲夷人所伏。	0
普告於上　“於”字原脱，據〈宋〉本﹑閣本及《大典》卷一二三○六﹑《宋史全文》卷二上補。	0
皇矣文献，开国有先。德配感生，对越在天。练日得辛，来止灵坛。神其锡羡，瑞应猗兰。	1
初，〈玄〉在〈荆州〉豪縱，士庶憚之，甚於州牧。〈仲堪〉親黨勸殺之，〈仲堪〉不聽。及還〈尋陽〉，資其聲地，故推爲盟主，〈玄〉逾自矜重。〈佺期〉爲人驕悍，常自謂承藉華胄，〈江〉表莫比，而〈玄〉每以寒士裁之，〈佺期〉甚憾，卽欲於壇所襲〈玄〉　〈仲堪〉惡〈佺期〉兄弟虓勇，恐克〈玄〉之後復爲己害，苦禁之。於是各奉詔還鎭。〈玄〉亦知〈佺期〉有異謀，潛有呑幷之計，於是屯於〈夏口〉。	0
豺虎既搆患，苍生无生理。天心未厌乱，命世才不起。士生此世间，富贵益蒙耻。伊余伏草泽，万事不挂齿。苟全乱世命，读书求其是。意得自怡悦，忘情到生死。	1
八月甲辰朔，頒諸路立社稷壇壝儀式。丁未，〈史天澤〉言：“今大師方興，〈荆湖〉﹑〈淮西〉各置行省，勢位旣不相下，號令必不能一，後當敗事。”帝是其言，復改〈淮西〉行中書省爲行樞密院。癸丑，行中書省言：“〈江〉〈漢〉未下之州，請令〈呂文煥〉率其麾下臨城諭之，令彼知我寬仁，善遇降將，亦策之善者也。”從之。甲寅，弛〈河南〉軍器之禁。辛未，〈高麗〉王〈愖〉遣其樞密使〈朴璆〉來賀聖誕節。詔〈太原〉新簽軍遠戍〈兩川〉，誠可憫恤，諭樞密院遣使分括廩粟，給其家。	0
丁丑，上大行皇太后尊諡曰〈孝康敬皇后〉。	0
天生樗栎是庸材，问世徒令笑口开。从古才名多自累，莫教鹦鹉赋轻裁。	1
〈嘉錫〉案：〈李慈銘〉《越縵堂日記》第二十册云：「《三國志辨誤》三卷，《四庫目録》不著名氏。今案〈錢氏〉《廿二史考異》﹑《諸史拾遺》所引〈陳氏〉〈景雲〉説，皆與之合，文句亦同。《王肅傳》評一條，《徐詳傳》佚一條，〈錢氏〉《養新録》引〈陳少章〉亦一字不異。〈陳氏〉著《文道十書》，僅刻四種，故此書祇有鈔本。《提要》因《義門讀書記》引〈陳少章〉，謂《楊阜傳》〈明帝〉被青綾半褎袖，袖疑衍字，而此書無此一條，遂以爲非〈陳〉所著。不知〈陳〉爲〈義門〉弟子，此條〈何氏〉又證以《宋書》《五行志》，已著之《讀書記》中，故〈陳氏〉削而不載。且〈陳氏〉之書，亦其子〈黄中〉及門人於各書評識中録出，自有所遺。故〈錢氏〉所引亦有此書所無者。蓋《提要》未見〈錢氏〉書故也。」	0
及〈圖倫楚〉兵至，圍解，〈兆惠〉得新兵，復逐捕〈巴雅爾〉至〈穆壘河〉源。〈巴雅爾〉已徙牧他處，乃還師〈巴里坤〉。上以〈兆惠〉遠道旋師，逐賊不怠，賚御用玉韘﹑荷包﹑鼻煙壺，命同定邊將軍〈成袞扎布〉分路剪除〈厄魯特〉。〈兆惠〉旋偕參贊大臣〈鄂實〉等自〈額林哈畢爾噶〉進剿。時〈扎那噶爾布〉已殺〈噶勒藏多爾濟〉。會〈阿睦爾撒納〉自〈哈薩克〉盜馬竄還〈伊犂〉，掠〈扎那噶爾布〉牧地。	0
飘灯听雨梦依稀，海立黑风飞赤旗。一自人知天命后，登高安问小狐狸。	1
把君诗一吟，万里见君心。华发新知少，沧洲旧隐深。潮冲虚阁上，山入暮窗沈。忆宿高斋夜，庭枝识海禽。	1
雨过长风吹野塘，水深川路白泱泱。人如泽畔穷吟客，天似江南八月凉。陂下卧轮车乍歇，田间鸣鼓稻齐秧。长官应为斯民喜，准备新诗赋万箱。	1
門泰順　衡忠貴　牛新意　牛廷之　牛臻山　牛青岫　牛建章	0
莺声渐远百花繁，韦曲寻春更一尊。共向小桥过竹径，偶随流水入桃源。栖迟有客方栽杏，寂寞何人独灌园。闻道汉阴机已息，莫言真隐在江村。	1
癸卯，承議郎﹑殿中侍御史〈上官均〉爲禮部員外郎。 按《實録》：七月十三日，〈均〉已除比部員外郎，并〈吕陶〉亦移，見十六日矣。不知何故今猶以殿院改禮外，或當改云“新比部員外郎〈上官均〉改禮部員外郎”。又據〈劉攽〉《制集》，則〈均〉除兵外與〈葉祖洽〉禮中同制，〈祖洽〉既遷兵中，故〈均〉自兵外改禮外，恐不當稱比外。	0
度陌临流意未赊，宿云檐北见桃花。九重路断哀天醉，三载人来数梦华。抱日廊腰仍灼灼，含风亭角忽斜斜。杏殇漫作寒郊咏，凭寄伤心洞口霞。	1
擅招蕃部千餘人　“招”原作“拒”，據本書卷四四四〈元祐〉五年六月末〈蘇轍〉奏議﹑《欒城集》《後集》卷一三《潁濱遺老傳》及下文改。	0
倚楼极目思无涯，溪上幽居似浣花。未信年华欺客鬓，也知春色到邻家。柳塘汗漫生新水，桃径参差叠绛霞。欹枕竹床浑欲梦，不禁啼鸟隔窗纱。	1
.聞樂毅與燕新王有隙。	0
杨柳夭斜鬓影香，冰弦才动顾周郎。雁来短梦惊秋露，人在长门锁夕阳。云黯澹，水苍茫。湖山满目入新凉。三千珠履风流歇，只忆瑶池醉一场。	1
〔補〕金志一卷　宋宇文懋昭撰。○明嘉靖二十三年陸楫儼山書院刊古今説海本，八行十六字，白口，左右雙闌。余曾據明鈔説郛本校過。○明萬曆吳琯古今逸史本，十行二十字，白口，左右雙闌。○明萬曆刊歷代小史本，十一行二十六字，白口，四周雙闌。	0
〈魏〉尚書〈裴植〉，自謂人門不後〈王肅〉，以朝廷處之不高，意常怏怏，表請解官隱〈嵩山〉，〈世宗〉不許，深怪之。及爲尚書，志氣驕滿，每謂人曰：「非我須尚書，尚書亦須我。」每入參議論，好面譏毁羣官。又表征南將軍〈田益宗〉，言：「華夷異類，不應在百世衣冠之上。」〈于忠〉﹑〈元昭〉見之切齒。	0
金门待诏竟何如，吏隐馀闲得弄雏。丽日莺花宜缓带，春风闺闼有悬弧。征兰岂叶熊罴梦，剪朆聊同豚犬呼。骨相未逢僧宝志，清芬谁拟谢封胡。琴书世业欣堪托，戈印勋名敢浪图。且命芳尊邀上客，更催歌鸟劝提壶。筵前汤饼随燕俗，诗里琼瑶映锦襦。逸调云翔丹穴凤，仙声掌动紫渊珠。杜陵虚羡徐卿美，陶令应嗟众子愚。凡鸟他年迎吕驾，题门肯入敝庐无？	1
〈李〉本無“〈寧宗〉即位”至“先生行且辭”二十七字，今從〈洪〉本。	0
折花枝。恨花枝。准拟花开人共卮。开时人去时。怕相思。已相思。轮到相思没处辞。眉间露一丝。	1
元達　《宋史》卷二七五《元達傳》記作“初名〈守旻〉”。	0
〈馬明衡〉《尙書疑義》一卷	0
朓三千一百六	0
甲申，奉安九鼎于〈九成宫〉。 《紀事本末》卷二十八。〔案〕《容齋三筆》卷十三云：九鼎奉安之日，以〈蔡京〉為定鼎禮儀使。〈大觀〉三年，又以鑄鼎之地作〈寳成宫〉。	0
癸丑，皇太子至自北邊。左諭德〈李謙〉嘗爲太子陳十事：曰正心，曰睦親，曰崇儉，曰幾諫，曰戢兵，曰親賢，曰尙文，曰定律，曰正名，曰革弊。	0
癸未季夏　崔應積　崔󲳴龍　崔天蛟	0
金如意七集四十九卷四十九回 舊刻本（題繡像八美圖）　道光四年環春閣刻本（題俞秀山校閲，有了空道人序）　彈詞敘録　彈詞寳卷	0
二十四日壬戌。　上駐蹕腰亭子。　是日，懷柔縣知縣吴景果﹑守備趙成貴﹑把總張興祖﹑訓導王允功等來朝。	0
日莫众鸟归，孤云亦还山。市人争渡息，小舟沙际閒。我屋西峰下，半出青林间。钟声动深念，无为尚尘寰。	1
【來源】岐山縣博物館提供	0
紳士從九品　鄭聚󲳴	0
師古曰：“遂，達也。”	0
〈虞槃〉， 〈崇仁〉人。	0
嘴，《方壺》本作“觜”。	0
碧瓦小红楼，芳草江南岸。雨后纱窗几阵寒，零落梨花晚。看到水如云，送尽鸦成点。南北东西处处愁，独倚阑干遍。	1
〈衡〉之被召將還也，上疏言：“國家治河，不過濬淺﹑築堤二策。濬淺之法，或爬或澇，或逼水而衝，或引水而避，此可人力勝者。然〈茶城〉與〈淮水〉會則在〈清河〉，〈茶城〉﹑〈清河〉無水不淺。蓋二水互爲勝負，〈黄河〉水勝則壅沙而淤，及其消也，〈淮〉漕水勝，則衝沙而通。水力蓋居七八，非專用人力也。築堤則有截水﹑縷水之異，截水可施於〈閘河〉，不可施於〈黄河〉。蓋〈黄河〉湍悍，挾川潦之勢，何堅不瑕，安可以一堤當之。縷水則兩岸築堤，不使旁潰，始得遂其就下入海之性。蓋以順爲治，非以人力勝水性，故至今百五六十年爲永賴焉。〈清河〉之淺，應視〈茶城〉，遇〈黄河〉漲落時，輒挑〈河〉﹑〈潢〉，導〈淮水〉衝刷，雖遇漲而塞，必遇落而通，無足慮也。惟〈清江浦〉水勢最弱，出口處所適與〈黄河〉相值。宜於〈黄〉水盛發時，嚴閉各閘，毋使沙淤。若海口則自〈隆慶〉三年海嘯，壅水倒灌低窪之地，積瀦難洩。宜時加疏濬，毋使積塞。至築〈黄河〉兩岸堤，第當縷水，不得以攔截爲名。”疏上，報聞而已。	0
〈惠帝〉之伐〈鄴〉也，〈穎〉以〈智明〉爲折衝將軍﹑參丞相前鋒軍事。〈智明〉勸〈穎〉奉迎乘輿，〈穎〉大怒曰：“卿名曉事，投身事孤。主上爲羣小所逼，將加非罪於孤，卿奈何欲使孤束手就刑邪！共事之義，正若此乎？”〈智明〉乃止。尋屬〈永嘉〉之亂，仕於〈劉曜〉。	0
文字无穷才有穷，可能纤艳敌浑雄。蚤知大将坛场峻，晚作邻翁保社同。臣向雠书曾殿北，君公避世且墙东。男儿遇合由时命，岂必诗名满六宫。	1
蓼花风起渚莲飘，处处菱舟趁晚桡。吴苑几年无伯气，胥门终古有归潮。枫林竹岸斜连郭，水寺溪村尽带桥。独有馆娃宫外柳，年年烟雨锁长条。	1
《遂安縣志》十卷， 〈劉從龍〉，〈方象瑛〉編。	0
我昔登巾山，曾题翠微阁。清诗照江月，月落诗不落。踏露沐长松，辽东一只鹤。千载还归来，塔杪栖寥廓。过我沧海东，复作羽衣客。问客何处来，乃是巾山郭。旧题雷卷去，恐我有新作。赠之锦绣段，归哦耿林壑。	1
把酒蒙轩喜屡同，笑谈终日坐生风。但知此意无欣厌，一任时人自介通。醉里直愁逢李白，席间何幸有车公。南枝趁取梅花未，贤圣时时为一中。	1
久困书斋小，天饶一罅晴。剩云犹酿雪，寒鸟漫争鸣。且步长街外，因怀閒客情。郊林尽摇落，好让梅孤清。	1
癸未，賜國子博士〈寇諲〉銀絹五十兩匹，〈諲〉上其祖〈準〉所著文集也。	0
〈于簡〉，字〈什門〉，〈代〉人也。〈太宗〉時爲謁者，使喩〈馮跋〉。及至〈和龍〉，住外舍不入，使人謂〈跋〉   曰：“〈大魏皇帝〉有詔，須〈馮主〉出受，然後敢入。”〈跋〉使人牽逼令入，見〈跋〉不拜，〈跋〉令人按其項。〈什門〉曰：“〈馮主〉拜受詔，吾自以賓主致敬，何須苦見逼也！”與〈跋〉往復，聲氣厲然，初不撓屈。旣而〈跋〉止〈什門〉。〈什門〉於羣衆之中，回身背〈跋〉，被袴後襠以辱之。旣見拘留，隨身衣裳敗壞略盡，蟣虱被體。〈跋〉遺以衣服，〈什門〉拒而不受。〈和龍〉人皆歎曰：“雖古烈士，無以過也！”歷二十四年，  後〈馮文通〉上表稱臣，乃送〈什門〉歸。拜治書侍御史。〈世祖〉下詔曰：“〈什門〉奉使〈和龍〉，値狂豎肆虐，勇志壯厲，不爲屈節，雖昔〈蘇武〉何以加之。”賜羊千口﹑帛千匹，進爲上大夫，策吿宗廟，頒示天下，咸使聞也。	0
东坡醉墨浩琳琅，千首空馀万丈光。雪里芭蕉失寒暑，眼中骐骥略玄黄。机轮妙转风雷舌，春色浓缠锦绣肠。可惜骑鱼天上去，断弦空壁暗凄凉。	1
（三月），環慶總管皇甫繼明受詔護送輜重赴靈州。繼明先約靈州田紹斌率軍迎援，會繼明被病，白守榮﹑馬紹忠等請率兵先往。繼明慮守榮等輕佻，與戎人接戰失利，因謂之曰：「我疾少間。」遂矍鑠，被甲上馬，强行至清遠軍，卒。紹斌過鹹井，賊踰三千餘來破陣，且行且鬥，至耀德，凡殺千人。明日，寇復尾後，紹斌爲方陣，使被傷者居中，自將騎三百步﹑努三百與敵兵確於浦洛河 浦洛河：《東都事略·西夏傳》誤作「洛浦河」。 ，大敗之。初，紹斌與守榮等爲期，既而繼明卒，故後一日，遂爲賊所圍。守榮等欲擊之，紹斌曰：「蕃戎猛勇，不可追也。勿棄輜重與戰，當按轡結陣徐行。」守榮等忿曰：「我不受若節制，但率兵來迎，勿預吾事。」紹斌因别率所部去輜重四五里而舍。繼遷初見紹斌旌旗，不敢擊，守榮等自欲邀功，與戰。賊先伏兵，以羸騎致師， 伏發，守榮等皆敗，丁夫駭遁，蹂踐至死者無數，芻粟四十萬悉爲李繼遷所獲 [注]《宋史·夏國傳》載宋軍浦洛河之敗是由於田紹斌不出援兵所致。考《宋會要》﹑《隆平集·田紹斌傳》﹑《宋史·田紹斌傳》，宋軍浦洛河之敗，蓋因白守榮等欲自邀功﹑草率出兵﹑田紹斌力勸不聽而致，非因紹斌不出援兵而致。李繼隆誣陷田紹斌，紹斌被貶。 。紹斌率所部徐還，入保清遠軍 [注]繼遷敗白守榮事，《稽古録》卷一七﹑《十朝綱要》卷二均繫於至道元年九月，《稽古録》﹑《十朝綱要》同書至道二年五月條又載繼遷攻靈州﹑掠宋芻糧事。疑《治蹟統類》二事並叙。白守榮，《十朝綱要》誤作「白志榮」。 。【《治蹟統類》卷二《太祖太宗經制西夏》。參見《宋會要》兵八之一九，《東都事略》卷二○《李繼隆傳》﹑卷一二七《西夏傳》，《稽古録》卷一七至道元年九月﹑至道二年五月條，《綱目備要》卷五至道二年四月條，《十朝綱要》卷二，《宋史》卷二五七《李繼隆傳》﹑卷二五九《皇甫繼明傳》﹑卷二八三《夏竦傳》】	0
脑后尽多闲事，眼中颇有佳花。饭馀一盏雨前茶。敌得琼浆无价。午睡一时半晌，客谈百种千家。兴来执笔且涂鸦。遣此炎炎长夏。	1
己亥，〈密〉帥衆三萬復據〈回洛倉〉，大修營塹，以逼〈東都〉。〈段達〉等出兵七萬拒之。辛丑，戰於倉北，〈隋〉兵敗走。丁未，〈密〉使其幕府移檄郡縣，數〈煬帝〉十罪，且曰：「罄〈南山〉之竹，書罪無窮；决〈東海〉之波，流惡難盡。」〈祖君彦〉之辭也。	0
〈師古〉曰：	0
功德冠群英，弥纶有大名。轩皇用风后，傅说是星精。就第优遗老，来朝诏不名。留侯常辟谷，何苦不长生。谋猷为相国，翊戴奉宸舆。剑履升前殿，貂蝉托后车。齐侯疏土宇，汉室赖图书。僻处留田宅，仍才十顷馀。旧里趋庭日，新年置酒辰。闻诗鸾渚客，献赋凤楼人。北首辞明主，东堂哭大臣。犹思御朱辂，不惜污车茵。久践中台座，终登上将坛。谁言断车骑，空忆盛衣冠。风日咸阳惨，笳箫渭水寒。无人当便阙，应罢太师官。	1
雪意久未就，寒云低不收。飘扬插孤帜，迢递映高楼。试假贤人浊，聊攻客子愁。呼僮携小榼，更准黑貂裘。	1
上疑〈趙王〉〈鎔〉貳於〈晉〉， 先有疑心，因〈晉〉使在館，愈疑之。 且欲因〈鄴王〉〈紹威〉卒除移〈鎭〉﹑〈定〉。會〈燕王〉〈守光〉發兵屯〈淶水〉，欲侵〈定州〉，上遣供奉官〈杜廷隱〉﹑〈丁延徽〉監〈魏博〉兵三千分屯〈深〉﹑〈冀〉， 〈唐〉末置東頭供奉官﹑西頭供奉官，後皆爲西班寄祿。 聲言恐〈燕〉兵南寇，助〈趙〉守禦；又云分兵就食。〈趙〉將〈石公立〉戍〈深州〉，白〈趙王〉〈鎔〉，請拒之。〈鎔〉遽命開門，移〈公立〉於外以避之。〈公立〉出門 出〈深州〉城門。 指城而泣曰：“〈朱氏〉滅〈唐〉社稷，三尺童子知其爲人。而我王猶恃姻好，以長者期之， 〈鎔〉子〈昭祚〉娶〈梁〉女，見二百六十二卷〈唐昭宗〉〈光化〉三年。好，呼到翻。長，知兩翻。 此所謂開門揖盜者也。惜乎，此城之人今爲虜矣！”	0
溪上茅茨屋数椽，春雩秋社自年年。窗含鳌背千峰雨，帘捲波心万顷烟。柳径有时缘客扫，竹床长日抱云眠。白头自分无人识，不解诗名到日边。	1
寸云如絮起青原，飞空化作一碧山。天风吹上南斗边，砰然堕在快阁前。老彭有孙拉云住，海蜃吐楼压云去。日暮佳人来不来，朗诵汤休断肠句。	1
《蟄庵文存》二卷， 〈楊模〉撰。	0
觉性灵明自若，本心利欲食之。大观如梦如幻，小视坐忘坐驰。	1
愁将病眼看催科，不道刚逢使者过。生理秖凭诗卷足，梦魂原傍陇云多。冰霜晚节松当径，牛女佳期鹊近河。不与故人留一宿，良宵争奈月明何。	1
白云深处树重重，碧水光涵一镜空。世外红尘飞不到，祇消挥扇听松风。遥山祇在半空中，沧海蓬莱有路通。双树西风秋洒洒，仙游一曲寄丝桐。	1
〈大寶〉二年秋󲳴月，擢中書舍人〈鍾允章〉爲尚書右丞﹑參政事， 一作左丞﹑參知政事。 帝以〈允章〉   藩府舊僚，甚加委任。〈允章〉請誅亂法者數人，以正綱紀；帝不從，宦官聞而惡之。	0
〈涑水〉〈馬巒〉輯公《年譜》云：“公父〈池〉，爲〈光山〉令。十月十八日，生公于此。 〈葉佑之〉譔公《光山祠記》。 縣學内有〈司馬〉井，世傳公生時，汲井水以浴之。後人建〈涑水書院〉祀公。”舊《記》有云：“〈光〉 雖僻陋，而生司馬温公，則光之爲光也大矣。” 見《明一統志》。 公生〈光州〉，因以爲名。 《黄氏日鈔》	0
战胜而国危者。物不断也。功大而权轻者。地不入也。骐骥之衰也。驽马先之。孟贲之倦也。女子胜之。厉疾怜王。强者善。弱者不能自守。仁不轻绝。智不轻怨。	1
十里春山色，芳菲乱水涯。瑶池迷故迹，玉洞斗新葩。野豁千林雾，川明万树霞。不知刘阮辈，何事到仙家。	1
诗古赋纵横，令人畏后生。驾言游禹迹，知己在蒲城。日射云烟散，风吹草木荣。孤吟临寇境，莫问请长缨。	1
谁省吾心即是仁，荷他先哲为人深。分明说了犹疑在，更问如何是本心。	1
己亥，權尙書工部侍郞〈劉璋〉兼權吏部侍郞，給事中兼侍講﹑權直學士院〈楊椿〉試兵部侍郞。	0
朔雪霏霏拥被眠，柳营偏近戍楼边。石床惊觉还家梦，梅角一声霜满天。	1
平生颇得江山趣，肯信江山亦有情。自我客行千里远，船头无日不相迎。	1
河干送汝雪花新，一雁飞飞谁与邻。纵饮只因今夕别，加餐应为异乡身。出关快事惟骑马，入世平情易近人。客路若逢相识问，大兄衰老在江滨。	1
方如方等城，圆如智慧日。动则识波浪，静类涅槃室。	1
林以靖，海澄人。嘉靖己未武進士，授漳州衛鎮撫。饒寇犯漳，以靖領兵從參將楊󲦙禦於長泰之渡頭，衝賊鋒陣亡。	0
谏议高名此地存，一?寒渌奠忠魂。忧时有策堪垂涕，泚颡何人是负恩。京府载修新栋宇，庙庭遥隔旧墙垣。如公千载还生气，半夜惊风正到门。	1
橫塞 〈咸平〉三年，選諸軍威邊﹑騎射及在京借事立。指揮七。〈雍丘〉﹑〈咸平〉﹑〈考城〉﹑〈襄邑〉﹑〈寧陵〉各一，〈衞〉二。	0
〈金〉人陷〈磁州〉，守將〈蘇珪〉降。又尋陷〈單州〉。又陷〈興仁府〉。又陷〈南京〉，執守臣〈唐佐〉。又陷〈沂州〉。	0
戊午，以〈龍慶州〉之〈流杯園〉池﹑水磑上田賜〈雅克特穆爾〉。	0
臣於二月十一日，由〈蘇州〉〈婁門〉外〈跨塘〉折赴〈崑山〉，接見〈戈登〉，面商進取機宜。該兵官以〈蘇〉城太大，兵力甚單，請添雇〈英國〉弁兵一百五十名，幫同領隊攻打，冀可得手。臣因需費過鉅，且專用洋兵易生後患，未遽允行。該兵官再行要求，准添洋兵百名，月給薪糧一萬圓，無論〈蘇州〉攻克與否，以一箇月爲限，即行辭退。如克〈蘇〉城，常勝軍與〈程學啓〉所部分入駐守，五日後仍將常勝軍撤回〈崑山〉。該兵官於守城一節據稱遵示辦理；於添雇洋兵一節，云須與〈英國〉陸路提督〈薄朗〉妥商。似另有意見，臣姑置不與較。昨接〈李恆嵩〉禀述：〈英〉提督〈薄朗〉已爲〈戈登〉接至〈崑山〉，請臣折回會商一切。臣以〈江陰〉軍情緊急，不克分身，令〈李恆嵩〉轉告〈薄朗〉，隨後回〈滬〉商議。蓋深知洋人性情，我苟暱就相商，彼即多方挾制。頃接〈李恆嵩〉禀覆：〈薄朗〉謂須赴〈京〉都一行，約三箇禮拜期回，即帶〈英〉兵攻勦〈蘇〉城等語。	0
腐頭巾攔路説人情　醉典史私衙通賄賂	0
〔制宜〕　據本書原目錄補。	0
二年正月辛巳朔，日有蝕之。	0
舟行三峡乱峰间，雪浪如山毛骨寒。一帆喜见楚天阔，回首长吁蜀地难。	1
南亩耕初罢，西畴耖复亲。四蹄听活活，十顷望畇畇。蝶舞黄萱晚，莺归绿树新。春光长不负，只有力田人。	1
浮海思乘桴，拾月或挂席。何如阆风仙，渤澥坐中得。隐几时观澜，黏天四无壁。清夜水不摇，孤蟾静沈璧。飘风一过之，波光湛空碧。万顷玻璃田，荡以黄金液。我欲从之游，尚恐一层隔。何当携珍茶，石井试馀滴。	1
闽赣归来后，频年止壮游。论交金石契，博爱古今搜。联咏寒兼夏，雠书春复秋。相期同砥砺，梨枣冠南州。	1
碌碌浮生自岁年，屠苏一酌亦陶然。向来宠辱惊金注，老去逍遥且瓦全。半醉唾壶今懒击，长途疲马若为鞭。明朝酒伴如相问，酬答东风有百钱。	1
生民　鈔本﹑〈金澤〉本作“蒼生”。	0
瓦勒達，達什達爾札從弟。康熙四十三年襲。四十四年卒。	0
「紇囊得体歌」，「歌」，《舊唐書》卷一○五作「耶」。	0
枝上一鸣禽。载好其音。无私花柳未成阴。正是游春时候也，唤起春心。画法意何深。笔迹难寻。桃花隐隐点疏林。惜我天资真个钝，不解摹临。	1
壬子，命翰林學士承旨〈王堯臣〉﹑入內都知〈王守忠〉﹑右司諫〈陳旭〉與三司較天下每歲財賦出入之數以聞。	0
二仪鼓炉鞴，四山塞气烟。岂惟草木焦，坐恐土石然。巴峡再不登，逡巡又无年。流殍竟何归，卒死填沟渊。哆吻魏佛狸，积粟窥淮堧。侥倖一水旱，乘饥扰吾边。小人不及夕，妄忧杞国天。敢谓赫赫楚，而无蔿贾贤。	1
是故君天下者，一舉事而大利大害皆施及無窮，不可不審也。聽言輕，則從善如流，而從惡亦如流。行法決，則善之所及者遠，而惡之所被者亦長矣。以仁如彼，以不仁如此，〈仁宗〉兩任之，圖治者其何擇焉？〈舜〉之大智也，從善若決〈江〉﹑〈河〉，而戒〈禹〉曰：“無𥡴之言勿聽。”以其大智，成其至仁，治道盡此矣。	0
泛海曾从赤崁来，得瞻鼎力扩全台。火车路远风轮疾，银电光分夜市开。骏业岂惟酬素志，鸡林久已播诗才。鲰生得仰龙门度，献策深惭属菲材。	1
是時〈吴王濞〉封有四郡五十餘城。　按：《高帝紀》六年，以故〈東陽郡〉﹑〈鄣郡〉﹑〈吴郡〉五十三城立〈劉賈〉爲〈荆王〉，〈吴濞〉所封即〈賈〉故地，故《傳》云「王三郡五十三城」。而《伍被傳》云「〈吴王〉王四郡之衆」，此《志》亦 云「四郡」者，〈楚〉〈漢〉之際，〈會稽〉嘗析爲〈吴郡〉。《灌嬰傳》：「度〈江〉破〈吴郡〉，長〈吴〉下，得〈吴〉守，遂定〈吴〉﹑〈豫〉〈章〉﹑〈會稽郡〉。」此有〈會稽〉，又有〈吴郡〉之證。《吴王濞傳》「上患〈吴〉﹑〈會稽〉輕悍」，亦兩郡兼舉也。〈吴郡〉本〈會稽〉所分，言〈吴〉，可以包〈會稽〉，《高帝紀》單稱〈吴郡〉，則爲三郡，此兼舉〈吴〉﹑〈會〉，故言「四郡」也。	0
詔以來歲祈穀上帝，仲春躬耕籍田，令禮官討論〈明道〉故事。〈端禮〉言：“祈穀之制，合祭天地於圜丘，前期享於太廟，視冬至郊祀之儀，此國朝故事也。若乃〈明道〉之制，則以宮中火後考室落成，故於〈太安殿〉恭謝天地，此特一時謝災之事耳。今欲祈穀而耕籍，必合祭天地於圜丘，必前期朝享於〈景靈宮〉﹑太廟可也。欲如〈明道〉之制，行於殿庭不可。”詔太常﹑禮部集議。中書有可以義起者，〈端禮〉曰：“禮固有可義起，至於大體，則不可易。古者郊而後耕，以其於郊，故謂之郊，猶祀於明堂，故謂之明堂。如〈明道〉謝災之制，則與祈穀異。今以郊而施之殿庭，亦將以明堂而施之壇壝乎？禮之失自〈端禮〉始，〈端禮〉死不敢奉詔。”上爲之止。	0
岩居一事稀，移屧过林围。荒舍无沽酒，隆寒未换衣。坐深樟子落，意静鸟声微。真有丘中况，随方得所归。	1
碑记宋初晋州人民安居乐业，鱼璋等人因重修此庙之事。	0
恶怀种种占胸次，俗物纷纷遮眼边。知有醉乡无路入，竹渠昨夜响山泉。酒泉郡郭果何在，校尉兵厨安足求。即使愁城攻得破，策勋当拜醉乡侯。醉乡即是无何有，欢伯相招归去休。全以个中为境界，更于底处觅温柔。醉乡论石仍论斗，如此山重水复何。我觉去人殊不远，从来杯勺不能多。	1
唐址莽荆榛，安知秦宫殿。常因秋雨多，时有微泉泫。菰蒲春自生，凫鹜秋犹恋。千古蔽一言，物极理必变。	1
身似地行仙，心非欲界天。舆竿声轧轧，巾角影翩翩。买菊穿苔种，怀茶就井煎。归来书绕坐，随处一欣然。	1
蹙蹙生红露滴珠，薰风凉幌晓妆初。折来戴朵频拈看，应讶罗裙色不如。	1
四年冬十二月，丞相〈灌嬰〉薨，謚〈隱侯〉。  正月，御史大夫〈張蒼〉爲丞相，〈袁盎〉爲御史大夫。時御史大夫〈韋孟〉缺，是時上徵〈河東〉太守〈季布〉，欲以爲御史大夫。聞其使酒，乃不用，遣歸郡。夏五月，復諸〈劉〉有屬籍者，家無所與。六月，雨雪。秋九月，封〈齊悼惠王〉子七人爲列侯。〈絳侯〉〈周勃〉有罪，逮繫詔獄。〈勃〉在國，常恐懼，每郡守使丞尉行縣，〈勃〉常被甲持兵。人有告〈勃〉欲反，下廷尉。吏侵辱之，〈勃〉以千金與獄吏，吏乃止。〈勃〉以公主爲証。公主，〈孝文〉女，〈〔勃〕〉太子〈勝〉尚之。  及〈薄昭〉爲言〈薄太后〉， （一） 〔因〕請上曰：  “〈絳侯〉奉〈高帝〉璽，持兵於北軍，此時猶不反，今居一小縣，乃反邪！”上赦〈勃〉，復爵邑，就國。〈勃〉出曰：“吾常將百萬衆於北軍，安知獄吏之貴哉！”作〈顧成廟〉。	0
闲里虽无白业，笑中自有丹沙。啜我同游蓬岛，个中枣大如爪。	1
冰泮西湖里，人游玉烛中。非关风习习，端为乐融融。	1
（輯自《玉海》卷七五《太平興國迎春苑宜春苑射》條）	0
征敛无休日，斯人不永年。曾闻溪虎避，早见壁鱼悬。颂碣留边郡，铭旌拂塞天。九河一孤冢，愁绝海门烟。	1
累從孫應元胡可受楊嗣昌討賊得勝　《明史》卷二六八《周遇吉傳》﹑卷二六九《孫應元傳》並載遇吉從應元討破胡可受於淅川，非從胡可受討賊。康節録史文有誤，依文脉則削“胡可受”三字。	0
庚申，羣臣詣〈崇政殿〉稱賀，因賜酒五行而罷。宴宗室諸親于〈萬歲殿〉。	0
丽日风和暖，漫山李正开。盈林银缀簇，满树雪成堆。清馥胜秋菊，芳姿比腊梅。杖藜游侠子，攀折晚归来。	1
韶华无复绿成茵，一径依然著色匀。鶗鴂先鸣逢此日，蓬蒿偕隐问何人。凉秋紫塞三千里，旧怨青芜九十春。欲向西堂吟谢句，永嘉消息隔江滨。	1
带角披毛异类身，寒灰枯木眼中尘。虽然未曾先师意，争奈临行一著亲。	1
与君城北寺，取次对床眠。坐即棋中隐，时逃醉里禅。相招从白社，不拟问青天。但有加餐饭，无田亦愿年。	1
侍宴分瑶席，莺花照绮罗。中官催赐酒，光禄为笼鹅。汉业千秋盛，尧年万寿多。愿言歌圣德，勒石照岩阿。	1
又北過朔方臨戎縣西。	0
万物乾坤都自在，莫将诗律斗精严。一阴有片皆成六，天味无穷不在盐。贫老但惟偎拙火，北风徒自撼茅檐。新晴又与新诗约，忽露西山十二尖。	1
广寒宫阙载丹丘，揽辔亲随御辇游。林外好花多映日，涧边瑶草不知秋。恍疑飞步凌三岛，绝胜吹笙过十洲。此日登临膺宠渥，相思不见重离愁。	1
小桥分路各西东，寂寂松窗半掩同。客梦悠扬残酒里，一池荷叶雨声中。	1
桑麻晓色连南浦，松桂春阴覆北窗。翠石琅玕分个个，晴沙鸂鶒并双双。桃花浪暖收鱼罟，竹叶香浓倒蚁缸。况有老翁将稚子，居人疑是鹿门庞。	1
九月丙申，〈慕容皝〉死，子〈儁〉嗣僞位。	0
儒學增廣生員韓執中沐手敬撰	0
〈楊林渡〉， 在州東二十五里。《紀勝》云：“郡人春遊，自城南〈横江門〉出至〈楊林江口〉，凡三十五里，皆種柳，號爲〈萬柳堤〉，即〈楊林渡〉也。”亦曰〈楊柳河〉。〈宋〉〈紹興〉三十一年〈虞允文〉敗〈金〉人於〈采石〉，知必復至，乃部分諸將分海舟縋上流，别遣舟師截〈金〉人於〈楊林河口〉，敵至夾擊，大敗之。〈嘉定〉十一年〈金〉人犯〈淮南〉，自〈濠州〉趨〈和州〉之〈石磧〉，一時〈真〉﹑〈揚〉諸州皆被寇，遊騎至〈采石〉﹑〈楊林渡〉，〈建康〉大震。《通釋》：“〈和州〉東二十里有〈西采石〉，其下爲〈楊林渡〉。”〈石磧〉，或曰在州西北三十里。○〈車家渡〉，在廢〈烏江縣〉東南。《宋志》：“〈烏江縣〉界〈車家渡〉，可徑衝〈建康〉之〈馬家渡〉。”其相近又有〈安陽渡〉，與〈上元縣〉對岸。志云：渡在故〈烏江縣〉東南十八里。又〈新河渡〉，在州南二十里。志云：今爲〈江〉湍所割，去城纔十里許。	0
竹里有清馆，寺中多藕花。日光穿岸脚，水影射檐牙。柱穴蜂归响，炉檀火过窊。已知民讼息，漉酒费巾纱。	1
老遇初寒候，贫当绝禄时。衣裘俱在笥，薪炭不愆期。鹑满群童网，鱼浮百石陂。比邻每分饷，扪腹可无饥。重帘禦晚吹，密瓦护晨霜。焰焰砖炉火，霏霏石鼎香。行迟依木杖，坐久穴藜床。昼亦无聊甚，胡为厌夜长。	1
〈大昌屯〉〈河〉決。	0
書《通鑑》後　二	0
資治通鑑釋文三十卷　元刊本（）	0
扁舟江上暮潮平，白露横空鹳鹤鸣。为问行歌都市客，风尘能得似君清。頫仰乾坤笑屈平，无端江上自悲鸣。扁舟随处堪容与，便是求鱼也自清。	1
无云天欲暮，轻鹢大江清。归路烟中远，回舟月上行。傍潭窥竹暗，出屿见沙明。更值微风起，乘流丝管声。	1
〈大同〉四年，遷右衞將軍。六年，〈异〉啓於〈儀賢堂〉奉述〈高祖〉《老子義》，敕許之。及就講，朝士及道俗聽者千餘人，爲一時之盛。時城西又開〈士林館〉以延學士，〈异〉與左丞〈賀琛〉遞日述〈高祖〉《禮記中庸義》，皇太子又召〈异〉於〈玄圃〉講《易》。八年，改加侍中。〈太淸〉元年，遷左衞將軍，領步兵。二年，遷中領軍，舍人如故。	0
〈三寶〉三月戊戌遷。〈圖恩德〉〈湖廣〉總督。十二月戊午卒。〈富勒渾〉〈湖廣〉總督。	0
对酒弹古琴，弦中发新音。新音不可辨，十指幽怨深。妾颜不自保，四时如车轮。不知今夜月，曾照几时人。露滴芙蓉香，香销心亦死。良时无可留，残红谢池水。	1
先世前踪不可追，君从何处得全碑。上横嵩岳三千丈，下列齐公廿四诗。室号揖仙怀旧事，庵名面壁认遗基。青毡真是我家物，欲以琼瑶厚报之。	1
轻烟一带起蘋洲，日暮澄江送客愁。细雨黄花何限泪，思君一夜楚云秋。	1
万里云山，一片银涛，多是雪封。认玉苍苍里，擎天柱石，白茫茫底，大地蒙茸。悬结冰层，空临绝壑，展季节狂飙撼谷穹。人共道，见草莱沾露，飞走潜踪。横虹。康藏西东。绾南国屏藩锁钥通。算云梦风流，凭谁管领，朝阳立马，惟我英雄。左挟昆仑，俯提扬子，正带砺山河顾盼中。齐鼓掌，仰红旗飘飏，第一高峰。	1
灵椿丹桂人间少，又说君家报施深。三世传忠书满屋，一门积善杏成林。功名谁似幽人志，廿旨宁违孝子心。野老久无城府迹，披图还欲远相寻。	1
喝散白云，穿开碧落。一步阔一步，一著高一著。	1
〈乾隆〉四十五年八月，〈高宗〉七旬聖壽，用〈杜甫〉句刻“古稀天子之寶”，並御製《古稀說》，兼繫以詩。四十六年正月，用〈乾淸宮〉〈西暖閣〉貯“敬天勤民寶”之例，貯“古稀天子之寶”於〈東暖閣〉。	0
十曰《休和》，皇帝以飯，以肅拜三老，皇太子亦以飯。皆以其月之律均。	0
散发南风书曲肱，衰疲真自笑无能。剧谈稍负茅檐月，强赋荆州学少陵。	1
令（命），頌其萬年，眉壽無疆，畯	0
万里从戎赴朔屯，新秋骑服杂凉温。南人煤火满京国，东道高牙壁苏门。貂贱不妨吹季子，剑长久巳识王孙。客中如此良堪住，枉说风沙昼夜昏。	1
衣沾暗泪香凝怨，锦织新诗远寄愁。围减带销红玉瘦，粉慵妆浅翠蛾羞。	1
大典本﹑王校明鈔本﹑孫潛校本﹑何本作蘭單水，吴本﹑注箋本﹑何校明鈔本﹑項本﹑張本作蘭軍水，譚本謝兆申云：“蘭軍字誤，宋本作蘭單，而下文又有蘭坑，疑作蘭坑。”	0
借榻青安恰一年，年穷何事复谋迁。官閒空绾文章印，水浅难移书画船。稚子欢呼新入屋，老夫叹息早归田。人生聚散如凫雁，极目江湖万里天。	1
俟幾氏後改爲幾氏　《廣韵》卷三（止韵下）及諸姓氏書“幾”並作“畿”，《姓纂》卷二（微韵下）引《志》“俟”作“侯”。《疏證》以爲“幾”當作“畿”，“俟”字不誤。《胡姓考》據本書卷七五《尒朱天光傳》﹑卷八○《賀拔岳傳》見“侯幾（《岳傳》作“機”）長貴”，以爲“俟”當作“侯”，“幾”字不誤。今按“幾”“畿”音近通用，但諸書並作“畿”，《姓纂》於“畿氏”前又別有“幾氏”，疑此《志》原文當作“畿”。《姓纂》“俟”作“侯”，與“侯幾長   貴”之姓合，《胡姓考》之說疑是。	0
又東南過江夏雲杜縣東，夏水從西來注之。	0
月影银灰更淡黄。深宵不寐又他乡。楼前杨叶潇潇雨，架上藤花细细香。才小立。觉微凉。低头负手踱回廊。不知月子沈西去。却看随身影渐长。	1
天地間山林水澤，寶於萬世者，無盡藏也。若夫五味之齊調，五內之氣使，人壽且康者，鹺而已。河東解澤，鹽風一觸，花蕊泛波，畏日載臨，玉粒結秀，語其色則白雲浮洛，語其瑞則瑩光塞河。大元經始之用，仰于有司，或租或庸，或徵或調，收鹽鐵之算，程榷酤之利，而鹽爲諸賦之首，解之鹽澤又諸鹺之首也。不曰地，不愛寶，變咸爲鹺，則曰民不告勞，財不橫費，永無盆鑊之勞，終有釃漉之效。逮乎！積雪盈厫，晴霜障野，以佐國用，以薦郊廟，以惠工役，以通商賈。用力少而見功多，比年以來，遠給軍儲，使人輸粟，以鹽鈔易 之，省飛挽之苦，通懋遷之貨，邊用充，民食足，可謂作咸之利寶，萬世而無盡藏也。至元乙酉，州尹王奉訓致懇於余曰：“解州恃鹽鹺之利，世爲名郡，故曰豐寶軍，亦曰同寶軍，曩者主鹽之官與州有隙，遂置司於路村，以致閭井蕭條，居民鮮少，於今五紀矣，鹽法亦弛，良由所置司村居野處，公私通弊，課失歲額，詞訟日滋，朝省遣使考會，積年不已，行中書省病之，思選廉干吏委以太計，乃闢前經略司經歷吳從仕以鹽榷焉。莅任之初，究弊源，立新政，首以復遷解州爲便。行省允其議，州之正倅即以公󲳴爲鹽司，禮接僚屬若賓主然，規模制度爲之一新，實至元癸未春二月也。旣而歲課羨餘，不啻倍蓰，都轉運同知王中順具奏以聞，乃課績以從仕爲最，改授承事郞，充解鹽使，自是州司鹽司獲處其便，畦戶編戶奠厥攸居，擬立豐碑，以紀共事，非閣下之文不能揄揚其始終也。”余應之曰：“州司非鹽司則城市不集，鹽司非州司則歲課不增。進朝廷得人，兩司乃建，事旣告成，世濟其美，勒之正珉，傳之後代。”於是乎書。	0
孫燭湖先生集 謝廟堂啟。	0
灵鸟渡闽中，羽毛还自惜。三山未去羁，翛翛凌八极。蓬壶杳冥冥，税驾将安息。丰容迥世凡，绝抱向谁识。逍遥慢延伫，叹此晨风翼。	1
知君薄州县，好静无冬春。散帙至栖鸟，明灯留故人。深房腊酒熟，高院梅花新。若是周旋地，当令风义亲。	1
珠帘翠幕晓曈昽，御宿栖台仿像中。只有穿花双燕子，舞衣还试旧东风。	1
猗欤大圣人，树建实高厚。道苞羲农前，业擅尧舜右。茫茫沧海水，涓滴靡不受。俨若登岱宗，绝顶小宇宙。于戏七雄降，生民失领袖。九流竞纷纭，百氏互驰骤。虚无驾犹龙，因果凿灵鹫。骎寻天网缺，畴补坤轴漏。龙飞歘淮甸，六合更造就。车书焕一统，谱系明授受。寰区设黉校，家掖仍户诱。诗书被华貊，狐兔伏林岫。遂令宣尼脉，炳耀绝先后。伟哉成周基，八百衍潢胄。厥初水精帝，肇迹维山东。乡闾表凫绎，胤胄延龟蒙。胡为姑蔑墟，亦有文宣宫。时维赵宋末，兵戈竞华戎。渡南实孔裔，大衍三衢宗。精灵动世主，锡命传丰隆。沿流洎明代，奕叶驰皇封。创祠视曲阜，貤恩逮无穷。清华世世及，岳降齐申崧。两宗峙南北，辉赫罗章缝。至今太末里，恍忽邹尼风。我来谒遗像，三叹钦遐踪。皇皇六萟轨，万古侔穹窿。	1
快风吹我入三巴，桂棹兰桡倚暮花。一道月明天似水，湘灵鼓瑟下长沙。贾谊祠前酹酒尊，汨罗江上吊骚魂。耒阳更有一抔土，行路人传是假坟。黄陵庙前枫叶丹，黄陵渡头烟水寒。美人万里不相见，月子弯弯只自看。柘枝舞罢竹枝歌，风烛须臾奈尔何。马玉池中鸿雁密，定王台上骆驼多。落木萧萧风怒号，平沙漠漠雁腥臊。湘江秋水澄如练，山鬼嚣时山月高。湘江日落乱帆飞，不向东归便北归。杨柳渡头村店里，青裙女子卖乌柙。湘南湘北蕙花开，树头树底猿乱哀。云巢九疑虞帝庙，雨昏三峡楚王台。白头渔父白头妻，网得鱼多夜不归。生怕渡官搜著税，巴东转柁向巴西。弄玉吹箫过洞庭，烟波渺渺接巴陵。朗吟仙子来何处，飞上君山玩月明。天上人间一梦过，春来秋去奈愁何。铜仙有泪如铅水，不似湘妃竹上多。	1
十一年，擢知〈永平府〉，一車一蓋，周歷下邑，得其情僞。遇有事，牧令未及報，輒已聞知。一日侵晨，馳至〈遷安〉獄，獄吏方私繫囚求賂，卽拘吏至縣庭笞之。令始驚，起謝。葺書院，築城垣，修郡志，皆事舉，無濫費。瀕海產鹽，貧民資爲衣食。部牒禁私販，疏官引。〈智開〉上言民間少一私販，卽地方多一馬賊。鹽本宜行官引，惟〈永平〉則仍舊爲便，事得寢。有巨室以析產搆訟，久不決。〈智開〉坐便室，呼兩造至，不加硏鞫，自咎治郡無狀，變起骨肉，望族如此，況齊民乎？訟者流涕請罷。〈李鴻章〉疏陳〈智開〉淸勤端嚴，足勵末俗。〈光緖〉六年，擢〈永定河道〉。河患夙稱難治，〈智開〉每當搶護險工，立河干親指揮，日周巡兩岸以爲常，員弁無敢離工次者。〈左宗棠〉議將〈永定河〉南岸改北岸以紓水患。〈智開〉以上下游數百里，城市廬墓，遷徙不便，力爭而止。兩以三汛安瀾邀優奬。	0
南呂爲羽　蕆事方丘，情文孔時。名山大澤，侑祭無遺。牲陳黝犢，樂備《咸池》。柔祇皆出，介我繁禧。	0
秋，七月，壬申，〈左良玉〉擊〈張獻忠〉于〈房縣〉之〈羅𤠉山〉， 【考異】《明史》作“猴”，《三編》《質實》：“〈羅𤠉英山〉，一名〈羅猴山〉，在〈房縣〉西八十里” 敗績。	0
魏富 初授監察御史，陞浙江按察司僉事，歷陞右僉都御史，轉大理寺卿。又陞刑部侍郎，致仕。	0
行台使者清河公，浚川来往长淮东。役夫走告得四印，不知何代沦渊中。盘螭结纽各异状，藓包玉啮伤青铜。自应神物不可閟，月夕往往虚晴虹。一朝舁出冯夷宫，宝气尽发清泠空。行台得之三叹息，谓尔古器遭沙虫。乱磨再使篆文出，拂拭不遣纤尘蒙。题缄顿首献天子，护以黄袱驮青骢。近臣奉入归御府，想像白日回重瞳。我来舣棹淮水上，十年相见惊秋蓬。坐间倾倒忽语此，便觉异代还英风。忆昔中山启炎祚，绝世义勇称髯翁。蕲王鄂王总人杰，南渡百战勋猷同。当时遣使各赍赐，尚方新铸凭良工。系之尺组表异眷，副以大纛兼彤弓。岂知变故生肘腋，斩地败此中兴功。孙权心久附汉贼，秦桧一力主和戎。两人伏剑徇王室，霜飞六月愁苍穹。一人湖上跨长耳，漫劳矰缴窥冥鸿。都巡岁远失姓氏，无乃亦是千夫雄。抚时感事数百载，令人扼腕悲三忠。行台于我同榜士，呼酒更酌开莲筒。桑榆谊深谈麈洽，松韭味洁冰盘丰。春风吹花助客醉，解舟北去方匆匆。海天回首推双蓬，淮流浩荡山巃嵷。为公高歌重怀古，城楼一抹斜阳红。	1
瑶轩都被锦云封。逞春容。十分秾。花下分茵，花片堕杯中。料得今宵无月到，银烛映，越娇红。西园胜侣漫追从。惜衰翁。彩毫慵。羞对琼姿，不称赋惊鸿。但祝来年花更好，铃索静，护春风。	1
君豪自合相推逊，吾老犹堪共切磋。有许奇奇并怪怪，直将少少胜多多。风人所作葩而正，治世之音乐以和。他日薰弦要赓载，勿为处士五噫歌。	1
晴影满空壁，晨曦上清轩。庭下双高桐，枝叶蔚以繁。种者意自远，岂并群木论。谓可縆朱丝，中有雅韵存。成之在谁手，但为培霜根。须知治世音，尽付于此孙。	1
渤海有巨鳌，其颠冠嵯峨。宿昔尝小抃，八弦相荡摩。忽遭龙伯人，一举空潮波。取皮煎作胶，清此昆崙河。	1
〈岢嵐〉， 古〈樓煩〉，或〈嵐谷縣〉。僻，煩，中上，近邊。十里。府西二百八十里。	0
三﹑一志轉引他志，他志不單獨輯出列目。即使今《大典》中他志尚存，我們也不作裁割合併，如《潮州圖經志》轉引《三陽志》﹑《三陽續志》，《大典》又直接徵引《三陽志》﹑《三陽續志》，今不再將《潮州圖經志》轉引以上兩志文字與《大典》直接徵引者合併，以免重複。	0
秋雨静如丝，秋花淡歛眉。偷閒求薄酲，疏病负清诗。子亦栖栖客，能无悒悒悲。凭阑天易醉，况是夕阳时。	1
籍甚时名在，翛然晚境长。五言唐大历，群从鲁灵光。白苧多新曲，青袍少旧行。近闻宽胜事，箫鼓出横塘。	1
《憲章録》凡四十六卷，編年體史書。該書自萬曆元年（）成書，二年刊刻後，即爲世人所重。顧爾邁撰《璫彰癉録》即“采撮《實録》﹑《憲章録》諸書，而各加論斷”。 永瑢：《四庫全書總目》卷六一，北京：中華書局，年。 沈國元在《皇明從信録》總例中云：“《憲章》﹑《吾學》﹑《大政》之類，當聖明不諱之朝，百家紛紛競勝，於是删蕪納新，削荒引實。” 沈國元：《皇明從信録》卷首《總例》，《四庫全書禁燬叢刊》本。 談遷撰《國榷》，采諸家史書百餘種，其中許多史實亦源自《憲章録》。 吴晗：《談遷與〈國榷〉》，吴澤《中國史學史論集（二）》，上海：上海人民出版社，年。 至清，論者對《憲章録》持有異議，如黄宗羲在《明儒學案》中稱《憲章録》“可謂遺穢青史”。 黄宗羲：《明儒學案》卷一，北京：中華書局，年。 乾隆年間，四庫館臣更認爲此書“摘雜書，頗失甄别” 永瑢：《四庫全書總目》卷四八，北京：中華書局，年。 ，並因 書中載有女真史事而大加禁毁，致使《憲章録》湮没不彰，流傳較少。近期，《憲章録》逐漸成爲明史研究的重要史料，《劍橋中國明代史》認爲《憲章録》在明代編年體歷史著作中，最爲博學 牟復禮（Frederick W.Mote）﹑崔瑞得（Dennis Twithett）：《劍橋中國明代史》，北京：中國社會科學出版社，年。 ；吴豐培在影印《憲章録》時，也指出《憲章録》廣采材料，詳略有殊，可補《明史》之缺。 吴豐培：《憲章録》卷首序。 概言之，《憲章録》的史料價值和史學特徵主要表現在：	0
冰弦咽。翠蛾人倚瑶台月。瑶台月。嫦娥应，个侬无别。疏帘永夜中秋节。碧云如海青鸾绝。青鸾绝。人间自有，玉楼琼阙。	1
武夷乱峰攒紫莲，丹房想在彩云边。分君一粟庖羲洞，閒弄明河抱月眠。	1
晴天如练雨成雷，飞洒青空亦快哉。推倒西峰一百丈，试观河汉所从来。	1
夫人〈嚴〉氏諫曰。　《通鑒》作「〈鄧氏〉」。〈胡三省〉云：〈路振〉《九國志》作「〈嚴氏〉」。	0
白华磨错久，无欲是生平。有耻甘违世，非时敢殉名。晨羞牲鼎少，夕卧水烟清。以道为甘毳，苍苍识此情。	1
〔補〕張大家蘭雪集二卷　元張玉孃撰。○清鮑氏知不足齋寫本，版心下方有“知不足齋正本”六字。本書題“白龍張玉若瓊氏著”，“稽 山孟恩光仲齋氏校”。孔繼涵朱筆校並手補目錄。蔣汝藻密韻樓藏。此書四庫存目為一卷本。	0
略云：臣近曾上疏乞罷二事，未聞朝廷少賜采録，但聞條例司愈用事，催散青苗錢愈急，中外人情愈忷忷。臣當此際，獨以何心，敢當高位！伏望陛下出臣所上疏，宣示中外臣庶，共決是非。若臣言果非，乞收還敕告，治臣妄言及違慢之罪。	0
大隐隐朝市，谁今是隐魁。雨声闲枕簟，竹色小亭台。高阁刑书束，常时笑口开。虽然赢得懒，终愧我非才。	1
象德之成，有奕其舞。一弛一张，进旅退旅。嘒以管箫，和以镛鼓。神其乐康，永锡多祜。	1
忆昨曾陪骢马来，高歌急管递相催。斜阳芳草迷归路，更把馀尊听落梅。	1
锦鞯朱弦瑟瑟徽。玉纤新拟凤双飞。缥缈烛烟花暮暗，就更衣。约略整环钗影动，迟回顾步佩声微。宛是春风胡蝶舞，带香归。	1
〔補〕翰苑遺事一卷　宋洪遵撰。○舊寫本，九行二十字。有袁芳瑛藏印。○清乾隆間刊知不足齋叢書本。○清道光十一年刊學海類編本。	0
精神矍铄老封翁，政绩多端声望隆。除盗安民驱土匪，劝农兴学办河工。甘棠遗爱思仁泽，禾穗嘉章奖大功。年值八旬开盛宴，同堂四代福无穷。	1
《尚書》〈皋繇〉陳九德，曰“寬而栗，柔而立，愿而恭，亂而敬，擾而毅，直而溫，簡而廉，剛而塞，彊而誼”也。	0
去岁招携过小亭，一冬景物可幽情。为寻方外烟霞侣，却值人间月旦评。笑语移时疑俗态，溪山千古订新盟。自怜野鹤身常瘦，只影凌风天外行。孤松山畔影亭亭，有客盘桓独抱情。古瑟自传流水调，新诗应与国风评。且看云雨膏中野，肯把寒泉忘旧盟。半醉将来天欲晚，寥寥远道少人行。	1
按，《元和姓纂》卷九「[安定]鄧姓」條云：「（鄧）騭七代孫晉武威太守世龍，因居安定，始家焉。子羌，苻秦并州牧﹑左僕射。羌裔孫素，唐兵部郎中﹑南陽伯，又居藍田。素子元挺，吏部侍郎；元機，兵部郎中。」則安定爲玄挺郡望，藍田爲其占籍。	0
二十三日甲寅，大學士申時行等題：“本日早，臣等恭候皇上視朝，該文書李興傳旨免朝。臣等因恭問起居，知聖體偶然動火，臣犬馬愚忱，不勝瞻戀。竊見秋令方深，風寒驟起，當此氣候，調攝爲難。伏願皇上慎重興居，節調飲饍，茂迓康寧之祉， 以安中外之心。臣等尤不勝懇祈之至。謹具題恭候萬安。”	0
云师济济点朝班，十国星轺一舰还。万里定波横海将，大刀扬烈煞胡山。九游摇动兴天问，众口灰钉犯圣颜。借得好题无壮句，平心两字只群奸。	1
后宫金粉早成灰，一路青山长紫苔。野鸟踏花去台畔，不知衔得宝钗来。	1
〈闡福寺〉建於〈乾隆〉十一年。自十七年後，季冬之朔，〈高宗〉開筆書“福”，必先詣寺拈香，還御〈重華宮〉之〈潄芳齋〉書“福”，歲爲恒典。〈仁宗〉﹑〈宣宗〉以後，皆踵行之。又開筆書第一“福”字，所用筆管端鐫正書四字，曰“賜福蒼生”。相傳爲〈聖祖〉御用，留貽蓋已百數十年。管髹漆色黝，字填以金。其貯筆檀匣，面鐫〈高宗〉御銘曰：“斂時五福，敷錫庶民。子孫保之，萬禩千春。”款曰：“〈乾隆〉御銘。”	0
又闻繁总在嘉州，职重身闲倚寺楼。大象影和山面落，两江声合郡前流。棋轻国手知难敌，诗是天才肯易酬。毕竟男儿自高达，从来心不是悠悠。	1
长嗟珍果滞遐方，好种华林奉帝王。夏簟满风罗秀色，晓梯乘露摘新香。泼霞乍染愁将变，烹玉才凝忍更尝。正在临邛病痟甚，忽蒙佳惠敢相忘。	1
庾公楼上凭栏时，一片归云费梦思。乡国情怀应念我，江山风月定分谁。青衫休为墓陵湿，紫气先寻牛渚期。好是初秋藕花候，蛾眉尊酒正相宜。	1
〈覺羅查哈喇〉八月丁卯革。九月丙子，〈哈占〉工部左侍郞。	0
值新春举笔，且放下心中忧戚，得失凶吉与损益。造化有个自然数，也归于一。人间几个邵尧夫，都把将来期必。料皇天生我是男儿，终不与鸱鸮为匹。信步行行，到前头当有真消息。万一不然，吾将置穷达于殊途，且论平生心迹。掷笔问乾坤，乾坤不对，乾坤默识。	1
《愼行師》第二　〈索諾木〉，〈僧格桑〉，貙生羆，狽附狼。始蠻觸相尋，奚事斧斨。越數歲，益蠶食鄰境，遂各罹其殃。矧聞〈維州〉之謠，禍心包藏，浸假約束是偝，恩德是忘。勢在不得已，整我戎行。師出以愼，動罔弗臧。用乃聲厥罪，懲厥狂。	0
周堅 【索隱】表﹑志皆闕。	0
十一月乙酉朔，〈劉摯〉自右僕射以〈觀文殿〉學士知〈鄆州〉。	0
縣 一百五十七，又衛十一，所三，市舶司一。	0
相思不见。疏篱夕棔敛。满院晴丝轻似剪。一点离愁难展。黄昏陋巷烟微。茅墙蛱蝶双飞。辜负而今年少，纸窗布帐心违。	1
〔二○八九〕僧格林沁等又奏俄人處處協助英國如與英法同來應否准其會面片二○七七	0
蘭亭 一册。未裱各碑。	0
解形猶脱身也。	0
鲁不识仲尼，妄谓东家氏。知音古为难，而况谐俗耳。寒松翳遗貌，吊古独倚徙。歌声馀老樵，昔居竟谁是。当年翁子贫，卖薪沽酒市。一朝入汉庭，歘作青云士。出领虎符贵，牛酒贺闾里。邸间绶若若，差排庭中吏。旁人自送迎，我亦附长史。片言负茂陵，奇祸竟博死。穷通有定分，何足计戚喜。豆羹辄动色，未可欺妻子。阿妇非弃翁，颇亦窥见此。后车且耻载，谁肯并庙祀。舟行徵君里，步登徵君山。雪濑漱我齿，玉泉洗我肝。遐想台上人，披裘曳渔竿。去齐复适吴，来往浮云閒。一钓得文叔，客星照林峦。再钓得小苑，高风凛祠坛。古人邈不及，绝俗为甚难。一时尚奇怪，千载起懦顽。我歌小招词，公来颜不欢。长啸震冥杳，载月下前滩。	1
〈兩廣〉總督〈鄧廷楨〉奏：	0
苍苍已如此，梁父共谁吟。袖有忠臣传，床无壮士金。收心归寂灭，随性过光阴。一笑西山晚，门前秋雨深。	1
一萬六百五十三	0
〈敦〉 四月卒。   〈資〉   〈福〉   〈昶〉 十月卒。	0
“哀宗時，依朱氏，爲起居郎”，當作“哀帝時，依朱氏，爲起居舍人，轉起居郎”。《舊唐書》卷二○下《哀帝紀》：“（天祐二年四月辛丑）侍御史李光庭﹑郗殷象﹑殿中丞張昇﹑崔昭矩﹑起居舍人盧仁烱﹑盧鼎﹑蘇楷……並宜賜緋魚袋。”十月“甲午，起居郎蘇楷駁昭宗諡號”。	0
今岁韶光好，时逢大有年。条风方被物，菖叶又催田。	1
〈官保〉，〈滿洲〉正黄旗人，姓〈烏雅氏〉。〈雍正〉十年，由刑部筆帖式擢堂主事。十一年，遷員外郎。〈乾隆〉五年，遷郎中。七年，授〈江南〉〈江寧府〉知府。十一年三月，總督〈尹繼善〉奏〈官保〉不宜外任，詔以京員用。七月，補刑部員外郎。十三年，轉郎中。十九年，改監察御史。二十年，遷刑科給事中，命巡視〈臺灣〉。	0
君游浑未倦，侠骨尚翩翩。壮志禽填海，轻姿鹤上天。词人今古赋，策士短长篇。可奈忘机叟，衔杯但欲眠。	1
文章日自负，去家死路傍。高视见霸王，感子故意长。	1
　鄭	0
履建宅中宇，司绳御四方。裁化遍寒燠，布政周炎凉。景丽条可结，霜明冰可折。凯风扇朱辰，白云流素节。分至乘结晷，启闭集恒度。帝运缉万有，皇灵澄国步。	1
满目风光丽，春连几处村。江山挑客思，桃李忆家园。飘泊流三峡，穷通付一樽。菟裘如可老，归去葺衡门。	1
御历膺期，乘乾表则。成功戡乱，顺时经国。兵畅五材，武弘七德。憬彼遐裔，化行充塞。三道备举，二仪交泰。情发自中，义均莫大。祀敬恭肃，钟鼓繁会。万国斯欢，兆民斯赖。享兹介福，康哉元首。惠我无疆，天长地久。	1
〈元帝徐妃〉時有〈賀徽〉者美色，妃要之於〈普賢尼寺〉，書白角枕爲詩相贈答。	0
半壁祥云捧秘宫，紫函金简奉当中。沿崖杂树青无际，出峡澄江意不穷。名胜难逢灵迹隐，阳春频倡敌台空。郡斋却喜多清暇，五马参陪得暂同。	1
石堂上人能种菘，种菘不与寻常同。丰根大叶厚其里，凌跞百蔌维君宗。坟卢助骨云助气，乳泉饱沃真香秾。肤凝秋雪薄寒入，心敛石蜜微甘充。齿牙迎击了无物，厥滓作梗犹凡庸。迩来武遂产此种，十本入韨千钱空。乃知树艺贵以性，斯土协洽还丰茸。空山野老病脾泻，不谓得此供朝饔。倾盘下箸不惜尽，屠门大嚼乌足雄。养终吾老终藉汝，上人慎勿疑周颙。	1
陸心源原藏鈔羅本，今藏日本静嘉堂文庫，「卷首有清道光庚戌（三十年）八月五日錢唐羅以智鋭泉甫小楷跋」，見《皕宋樓藏書志》卷九三﹑《静嘉堂秘籍志》卷三八。羅以智手鈔原本，葉景葵嘗得之於蔣氏傳書堂，有跋 （見《卷盦書跋》）， 今未見著録，不知尚在其後人之手否。傅增湘《藏園羣書經眼録》卷一四著録舊寫本，亦屬羅本系統，録有羅以 （原作「明」，誤） 智跋。	0
灵隐全提向上机，不知谁是丈夫儿。岭梅漏泄春消息，雪里横开三四枝。	1
却笑痴姬问卜忙，爱闲耽睡病无妨。端详实理非茶罪，冒滥虚名是色荒。妙友清言如上药，稗官闲读得奇方。风流未负重阳处，并采茱萸入饮汤。	1
郑子樗散意，乱后各东西。术有齐民在，世多歧路迷。风尘仍转烛，桃李倘成蹊。此地诛茅好，花光满四畦。	1
趙武靈王，名雍，戰國時趙肅侯之子，趙國的第六代國君。公元前三二五至前二九九年在位，他革新圖强，推行以胡服騎射爲主要内容的改革，攻略三胡，辟地千里，移民北疆，開發邊地，設郡置縣，修築長城，對中華民族的融合﹑進步和發展，産生了深遠的影響。公元前二九九年遜位於趙惠文王，公元前二九五年卒於沙丘宫變。	0
渺渺东溟刷羽翰，乍随天马万人观。孤飞雪点青云破，一击秋生玉宇宽。赐予岂将追雁鹜，驱除直欲辨枭鸾。江南明月难同色，梦想瑶阶白露漙。	1
（輯自《玉海》卷三三《淳化祕閣碑陰書孝經》條）	0
〈欽宗〉卽位，擢〈吳敏〉﹑〈張邦昌〉爲相，〈敏〉又雪前相〈李邦彥〉無辜，乞加恩禮起復之。〈登〉上書曰：“陛下自東宮卽位，意必能爲民興除大利害。踐阼之始，兵革擾攘，朝廷政事一切未暇，人人翹足以待事息而覩惟新之政，奈何相〈吳敏〉﹑〈張邦昌〉？又納〈敏〉黨與之言，播吿中外，將復用〈李邦彥〉，道路之人無不飮恨而去。是陛下大失天下之望，臣恐人心自此離矣。太上皇久處〈邦彥〉等于政府，紀綱紊亂，民庶愁怨，方且日以治安之言誘誤上皇，以致大禍，倉皇南幸，不獲寧居。主辱臣死，此曹當盡伏誅，今乃偃然自恣，朋比爲姦，蒙蔽天日。陛下從〈敏〉所請，天下之人將以陛下爲不明之君，人心自此離矣。”再上書曰：“臣以布衣之微賤，臣言繫宗社之存亡，未可忽也。”于是凡五上書，皆不報。因謀南歸，忽聞〈邦昌〉各與遠郡，一時小人相繼罷斥，與所言偶合者十七八，〈登〉喜曰：“是可以盡言矣。”復爲書論〈敏〉未罷，不報。	0
〈沂府〉〈梁夫人〉十八歲。	0
春色到江南，梁燕双双睡。惆怅卷珠帘，愁听残红坠。谁说是无情，翻受多情累。造物故欺人，作就鸳鸯字。	1
五羖功名薄，双龙羽翼乖。风尘凋短褐，雨雪闭高斋。惨淡幽人色，飞扬壮士怀。少年何太苦，妖冶事形骸。	1
〈獲嘉〉主簿〈彭城〉〈劉知幾〉 〈獲嘉縣〉，本〈汲縣〉之〈新中鄕〉，〈漢武帝〉南幸過此，聞獲〈呂嘉〉，因置〈獲嘉縣〉，屬〈河內郡〉。〈後周〉置〈脩武郡〉，〈隋〉置〈殷州〉，尋廢州爲〈獲嘉縣〉，〈唐〉屬〈懷州〉。〈彭城縣〉帶〈徐州〉。幾，居希翻。 表陳四事：其一，以爲：“皇業權輿， 《爾雅》：權輿﹑始也。 天地開闢，嗣君卽位，黎元更始， 更，工衡翻。 時則藉非常之慶以申再造之恩。今六合淸晏而赦令不息，近則一年再降，遠則每歲無遺，至於違法悖禮之徒， 悖，蒲內翻；   下同。 無賴不仁之輩，編戶則寇攘爲業，當官則贓賄是求。而元日之朝，指期天澤，重陽之節，佇降皇恩， 重，直龍翻。 如其忖度，咸果釋免。或有名垂結正，罪將斷決， 度，徒洛翻。斷，丁亂翻。 竊行貨賄，方便規求，故致𥡴延，畢霑寬宥。用使俗多頑悖，時罕廉隅，爲善者不預恩光，作惡者獨承徼幸。 徼，古堯翻。 古語曰：‘小人之幸，君子之不幸。’ 〈太宗〉亦嘗引是言。 斯之謂也。望陛下而今而後，頗節於赦，使黎氓知禁，姦宄肅淸。”其二，以爲：“海內具僚九品以上，每歲逢赦，必賜階勳， 〈唐〉制，文散階二十九，武散階亦二十九，勳級十有二轉。 至於朝野宴集，公私聚會，緋服衆於靑衣， 《上元敕》：四品服深緋，五品服淺緋，九品服深靑。朝，直遙翻；下同。 象板多於木笏； 〈唐〉制，五品已上笏用象，九品以上用木。 皆榮非德舉，位罕才升，不知何者爲姸蚩，何者爲美惡。臣望自今以後，稍息私恩，使有善者逾効忠勤，無才者咸知勉勵。”其三，以爲：“陛下臨朝踐極，取士太廣，六品以下職事淸官，遂乃方之土芥，比之沙礫， 礫，音曆。 若遂不加沙汰，臣恐有穢皇風。”其四，以爲：“今之牧伯遷代太速，倏來忽往，蓬轉萍流，旣懷苟且之謀，何暇循良之政！望自今刺史非三歲以上不可遷官，仍明察功過，尤甄賞罰。”疏奏，太后頗嘉之。 甄，𥡴延翻，別也。疏，所去翻。 是時官爵易得而法網嚴峻， 易，以豉翻。 故人競爲趨進而多陷刑戮，〈知幾〉乃著《思愼賦》以刺時見志焉。	0
若其懷遠以德，則爾難以德綏；處隣以義，則爾難以義服。且天與不取，道家所忌，攻昧侮亡，兵之上術。朕今親馭羣雄，長驅宇內，六軍舒斾，萬隊啓行。勢與雷電爭威，氣逐風雲齊舉。王師所次，已達近郊，望歲之民，室家相慶，來蘇之后，思副厥誠。僞主若妙盡人謀，深達天命，牽羊道左，銜璧轅門，當惠以焚櫬之恩，待以列侯之禮。僞將相王公已下，衣冠士民之族，如有深識事宜，建功立効，官榮爵賞，各有加隆。若下愚不移，守迷莫改，則委之執憲，以正刑書。嗟爾庶士，胡寧自棄。或我之將卒，逃彼逆朝，無問貴賤，皆從蕩滌。善求多福，無貽後悔。璽書所至，咸使聞知。	0
　孫虞子乘一/	0
溪女不画眉，爱听画眉鸟。夹岸一声啼，晓山青未了。	1
川隐夷犹棹，春归杳霭天。翠深交岸树，绿野望川田。渔酒数家市，船樯何处船。登临一回首，无限意茫然。	1
祖孫秉憲坊　在東門外。爲都御史戴時宗及監察御史戴燝立，即舊「都憲」坊。	0
希奇宝象兽中王，猛毅雄心世不当。四足端然如玉柱，双牙利剑若金铓。立观峭峻成山岳，动必摇形见者慌。但以声名告丑类，从今何敢作灾殃。	1
听得诗声隔绛纱，一双燕子巧藏花。玲珑莫搦胭脂雪，但倩仙人鸟爪爬。	1
槐柳风微轩槛凉。芙蕖绿叶映池光。几多飞盖拥红妆。泉试云龙花乳泛，袖笼宝鼎水沈香。纹楸戏战赌霞觞。	1
公言：“大師致仕〈文彦博〉宿德元老，宜起以自輔。”詔“〈彦博〉平章軍國重事，班宰相上。” 見《宋鑑》	0
一﹑同户有兩名﹑三名充當各衛軍役壯丁，消乏止有幼小二名，合候出幼轉達兵部定衛，將一丁充軍，一丁聽補，軍役餘衛軍伍開豁。	0
聲韻考　聲類表 　清戴震	0
辛卯，〈四川〉〈建武所〉兵變，擊傷總兵〈沈思學〉。	0
致仕大學士〈王家屛〉卒。	0
驾起肩舆路正长，人情风土费评量。烟炊晓岫松笼翠，露被前宵枫渐黄。榴实道旁殊苦李，槐阴渡口即甘棠。村翁閒话壶觞适，浣女传喧荷芰香。绿树蝉声迎旭日，青林鸦背落斜阳。代茶解渴梨千颗，徒步寻舟水一方。查果流红村作市，棉田霏白妇提筐。影来雉堞招遥塔，歌起渔船出野塘。农踏桔槔新值雨，樵冲岩穴独乘凉。秋风吹叶看明月，人迹浮桥忆早霜。茅舍老牛勤舐犊，草堤童子笑亡羊。回头别有难忘处，洞口归云护草堂。	1
寒林芳卉歇，孤梦白云悬。竹色含霜苦，花阴浥露偏。霞杯浮月下，吟笛落风前。谁问迷津者，幽居自岁年。	1
戎衍瑶林机，秀雪玉圃珍。向令能寂寞，岂不是佳人。	1
 F《上巳日陪齊相公花樓宴》齊相公，齊映。，作于洪州。映貞元八年七月至十一年七月以故相爲洪州刺史﹑江西觀察使，見D，然盧綸時未至洪州。詩疑爲僞作。	0
牛来山中，水足草足。牛出山去，东触西触。	1
金天却炎威，二气始交战。云奇未摧峰，江净欲呈练。晓风清蝉腹，宿雾凝荷面。凉气忽侵衣，庭花乱如霰。	1
〈璠〉少忠謹，有幹略。〈永安〉中，辟州都督。〈太祖〉爲牧，補主簿。以勤事被知，每蒙襃賞。〈大統〉四年，引爲丞相府行參軍。尋轉田曹參軍﹑東閤祭酒，加散騎侍郞。稍遷兼太常少卿﹑都水使者，歷蕃部﹑兵部﹑虞部﹑民部﹑吏部等諸曹郞中。六官建，拜計部下大夫。	0
莫怪先生身上贫，眼看外物似浮云。房中除却琴棋后，更有门前鹤一群。	1
 F《夏日懷杜悰駙馬》《舊唐書·杜悰傳》：“元和九年，選尚公主，召見于麟德殿，尋尚岐陽公主。”鮑溶與杜悰兄弟交游，見B。	0
五老催归客，天寒道路长。残冬涉易水，几日到浔阳？学见吾宗盛，身随圣道昌。未应嗟晚达，松菊近柴桑。	1
〈周〉自〈后稷〉封〈邰〉。 頁三六一	0
士人怨之　南監本﹑殿本作“土人怨之”。	0
一曲清江一畈田，闲居耕钓足长年。庞公城市何尝入，千古令人说隐贤。	1
飞身下七襄，骖驾六龙翔。负局行中夏，携壶出大荒。蓬莱千日酒，沆瀣万年浆。勾漏砂如石，蓝桥玉作霜。	1
堂轩地迥开新筑，松桧年多长旧围。涉径忽惊炎暑失，寻诗故与俗情违。池边折芰留连坐，竹外移灯酩酊归。遥想紫薇花上月，清宵独对谢玄晖。	1
绿叶成阴春已归，茅檐相对两斜晖。残花且插春事急，别酒欲酌歌声微。黄鸟匆匆隔林语，杨花款款沾人衣。人间一别春常好，过我渔舟果是非。	1
集賢注記，原作「集賢記注」，《新唐書》《藝文志》及〈宋代〉公私書目著録此書皆作「集賢注記」，本書徵引凡二十餘條，皆同書志，唯此作「記注」，當是傳寫誤倒，今據乙。	0
李生李生何所之，家山窣云胡不归。兵戈到处弄性命，礼乐向人生是非。却与野猿同橡坞，还将溪鸟共渔矶。也知不是男儿事，争奈时情贱布衣。	1
茫茫鹫岭水云赊，今古庄严大士家。槛外碧空垂法象，月明岛屿尽莲花。	1
白雪数拳元自好，老夫门外一江清。沧洲倚杖忽相近，晚日青天吾眼明。	1
野人头不巾，旷荡礼数略。破帽久无缨，时遇大风落。得君香水珠，感此意不恶。薰之麝脐馨，贯以青丝索。细文疑玛瑙，润色映掌握。颇烦番舶载，亦费巧匠凿。整冠揖贵人，使我不能乐。何当从君游，高举谢城郭。	1
個　“個”當作“千”。	0
弋阳之东当古道，有石突兀号丫头。苔侵藓剥风雨蚀，骨干耸削如镵锼。不知何冤上诉帝，叫阍之势难稽留。草木焦秃仅比发，独瞰平皋疑秀发。浅深丹颊耀晴霞，彷佛琼梳掠初月。行人踌躇眸子眩，痴女垂羊亦何别。惜哉伪态苦冒真，土俗传誇疑有神。阴崖黝黑崩胁腹，石眼六七流嵌根。君不见望夫崭崭亦顽石，似不徒然肖真魄。颟顸庙食尔何补，登进鸡豚始乘隙。安得掷置八荒外，化作膏腴丰稼穑。	1
是日，傳奉聖諭：“朕體尚須静攝，廟享恐難成禮，今次暫遣公徐文璧恭代，分獻改命侯李言恭，遣官及陪祀官仍宜各秉虔潔，以供祀事，毋得怠忽。禮部知道。”	0
仙桃千岁红，青爵相因依。知是瑶池使，东来几日归。花开檐卜林，双禽弄香雪。动植乘化机，当此艳阳月。	1
冬，十月，〈段宏〉自〈魏〉奔于〈裕〉。 〈宏〉奔〈魏〉見上卷三年。	0
〈少連〉疏曰：“臣初聞非時召兩府大臣議皇后入道，一日之内，都下喧然，以爲母儀天下  固無入道之理。翌日，又聞兩府列狀乞降后爲〈淨妃〉。臣與〈孔道輔〉﹑〈范仲淹〉等恐詔命一行，難於追復，是以羣詣殿閣上疏，而執政進説，使臣等不獲面對，令就中書商量  。宰相雖知其誤，然猶責臣等翻覆率易，故〈道輔〉﹑〈仲淹〉斥守外郡，臣等例皆蒙罰。陛下親政以來，進用直臣，開闢言路  ，天下無不歡欣。一旦以諫官御史伏閣，遽行黜責，中外皆以爲非陛下意，葢執政大臣假天威以出〈道輔〉﹑〈仲淹〉而絶來者之説也。竊覩戒諭，自今有章，宜如故   事密上，毋得羣詣殿門請對。且伏閣上疏，豈非故事？今遽絶之，則國家復有大事，誰敢旅進而言者。昔〈唐〉〈陽城〉﹑〈王仲舒〉伏閣雪〈陸贄〉，〈崔元亮〉叩殿陛理〈宋申錫〉，前史以爲美。今陛下未忍廢出皇后，而兩府列狀議降爲妃，諫官﹑御史安敢默默！陛下深惟〈道輔〉等所言，爲阿黨乎？爲忠亮乎？”	0
纯质先朝旧，皇家一镜亡。海天悬涕泪，星日照肝肠。百辟宣遗表，重瞳下恤章。续音雏凤盛，梧竹遍鸣阳。	1
臨晉縣城守司廳加一級大功󲳴次楊名世	0
清同治元年（）勒石，立于高石河村观音堂内。碑圆首，内刻“重修碑记”字。周边线刻富贵不断头。高﹑宽﹑厚厘米。碑文楷书，行，行字。	0
薰莸原异器，彼此各分途。奈何沽名者，昂然七尺躯；青蝇附骥尾，一旦同驰驱。有谁能鸣鼓，诧曰非吾徒！	1
金刀闪冷光，一剃一清凉。未免随朝夕，依前长雪霜。夏林欹石腻，春涧水泉香。向老凋疏尽，寒天不出房。	1
慶曆八年戊子（一○四八）	0
美人曾感鱼山响，千古高情寄白杨。洛浦锦衾徒烂熳，邺宫铜爵久荒凉。诗成独赠同门友，势去潜悲异姓王。隧道风填飞藿满，争教来者不心伤。	1
《續修曲沃縣志》三十二卷， 〈張鴻逵〉等編。	0
存。 《江湖群賢小集》本	0
英英白云，在涧之濆。彼美人兮，其德孔纯。	1
秋登社社报年丰，閒向平原缵武功。兔窟草枯飞踏箐，鹿场风劲硬开弓。烟清紫塞关临北，旗卷青山尾转东。猎罢归来回首望，苍茫一片暮云空。	1
二十年前令，曾来阁上吟。如今头已白，诗有壮时心。	1
冷宦趋承木向阳，窥斑良觉愧真长。摩挲千里红尘脚，浣涤十年新学肠。小节自期冰皎洁，高吟满听月昏黄。青蝇附骥从兹始，底用行歌效楚狂。	1
风微雨细花梢动，日落钟鸣雀语多。未有池塘春草句，戏成户外竹枝歌。	1
陪從　「陪」原作「倍」，從《佚存》﹑《四庫》本改。	0
衛太守故里碑記	0
别来愁绪起无端，窄袖轻衫怯晓寒。原上草薰春盎盎，心中人隔路漫漫。疏风小圃宜莺粟，细雨新蔬采马兰。想忆无缘教缩地，芳华不共倚阑看。	1
又三十六卷 〈姚思廉〉撰。	0
題《近思録》	0
布褐营身足，茅茨置榻宽。食非依漂母，菜不仰园官。小蹇鞍鞯黑，羸僮骨相酸。丹青能写此，千载尚传观。	1
客身飘泊类浮萍，尘世风波梦亦惊。千里青山违故邑，十年白发戍边城。王门献策今时宠，孔径看花旧日情。鱼雁不辞云海阔，谩劳尺牍慰平生。	1
王（睶）〔賰〕　見卷九校勘記〔九〕。	0
眼流星，机掣电。杀人刀，活人剑。	1
身非巫女惯行云，肯对三星蹴绛裙。清吹声中轻脱去，瑶天笙鹤两行分。	1
五字河梁出国风，论文已较长卿工。柏台高宴君无与，不在倡优狗马中。难从晋帖仿来禽，入洛才多已不任。俗煞南潮钟记室，祗将一字抵千金。逸响南皮不自量，陈思夺嫡在词场。西园月比鱼山好，翻案论诗到夕堂。益寿轻华善自名，翰林轩陆有公评。文章第一论风格，不信安仁胜士衡。感慨无端托兴深，咏怀谁识阮公心。广陵散作穷途哭，莫向延年注里寻。种桑已值山河改，看菊还怜甲子同。千载子云朱仲晦，不将应璩比陶公。一代孤鸣实寡俦，颜延毁誉欲相仇。碧云清丽无风骨，莫把参军配惠休。早年才弱患空疏，晚节苍凉独步初。玉貌内人今白首，不知家令是尚书。青莲低首向宣城，玉石终嫌误后生。柳色梨花多累句，须知谢朓似阴铿。东阁官梅句有神，扬州水部最清新。选楼寂寞无颜色，不录千秋并世人。回雪流风独擅长，同时沈范各分行。钞书不救天才短，误尽王融学谢庄。萧瑟生平庾子山，暮年词赋动江关。玉台应悔当时体，七夕诗成已自删。高蹈三唐首拾遗，王杨蝉噪等陈隋。遗山别有兴亡恨，错认诗人作范蠡。忠孝纷纶制作奇，麻鞋兽锦各恩私。白头相对论诗律，胜似东蒙共被时。讽论篇篇近正声，秦中吟抵杜君卿。昌黎实录真颠倒，独为元臣赋永贞。拾翠盘雕莫更论，卫公当日盗乾坤。乐天诗卷供鱼蠹，中夜披衣读罪言。钳口何人论北司，微辞寄托本非奇。玉川月蚀刘蕡策，一样伤心世岂知。字字冥搜苦未安，废眠忘食称心难。可怜粗俗扬州守，留作他年画虎看。涂抹坡诗百态新，南毛北纪是忠臣。莆田处士金陵客，艺苑雌黄别有人。漫笑当年吕本中，陈黄诗派本来同。后山高出涪翁上，终觉陈谟论未公。明妃曲未逊欧王，司马才如蜀郡杨。更喜酒醒人散后，月明深院对新妆。鬼头万卷自淹该，俊逸青葱信异才。除却断肠词句好，无人知有贺方回。秘监谈诗有盛名，渊源殊不负平生。屏山老去风情在，灯火樊楼写汴京。弹章并案到陶潜，径畈花翁尽改弦。南宋词人诗笔好，压他杨万与萧千。杨柳东门逼岁寒，刘郎桃树怕重看。谁知辇下张光弼，不惹风波到牡丹。水浅蓬莱鬓有丝，永和书法盛唐诗。国香零落冬青死，要为王孙废楚辞。京国才名四十年，玉堂彩笔拟神仙。梦中一角江南路，惯著孤篷听雨眠。流传大定接明昌，文物风流未渠央。范揭同声推汉吏，岂知当世有欧阳。清丽居然逼李温，首传吴体过中原。琵琶省识江南怨，绝代销魂萨雁门。客妇文妖更鬼才，春花秋月斗清哀。玉溪刻意摹昌谷，都乞夔州剩馥来。青邱中道折芝英，不许文章老更成。还有信阳何大复，可怜才地两倾城。乐府迷离仿九章，鼎钟帷幄暗悲伤。孤臣泪似苔痕绿，春雨年年上苑墙。进士山东李中麓，子规江上陆沧浪。诗名相业供描画，始信多才本不祥。晚服西涯及震川，卮言憍气已全湔。奇情剩作昙阳犬，比似温陵拜澹然。北极风烟郡国开，中原日月自楼台。诗人反覆无多字，谁许西京作赋才。击壤颓波未寂寥，枫山浅俗定山佻。新诗自作温岐语，细雨寒鸡梦早朝。浪子燕青气未平，秋风圃扇擅才情。三朝白发江湖梦，夜夜渔灯当火城。半夜挑灯不奈何，梅村才调本无多。东家未要施朱粉，浪费南都十斛螺。青主论文重北风，江南愁独与君同。鹊山寒食明湖柳，写入乌痕燕影中。晚岁颓唐力已殚，论诗序爵未欺谩。尚书爱好真无益，祗配贪多七品官。	1
过雁新传锦绣章，笔端光燄照穷荒。高楼对酒月千里，落日看云天一方。薄宦本来身似叶，苦吟赢得鬓成霜。相思惯有相寻梦，不管湖山去路长。	1
〈侃〉復追〈登〉還。〈嶠〉遺書曰：“〈峻〉﹑〈約〉無道，人皆切齒。今之進討，如石投卵；若復召兵還，是爲敗於幾成，而或者遂謂仁公緩於討賊。此聲難追，願深察之！”〈愆期〉亦謂〈侃〉曰：“〈峻〉，豺狼也，如得遂志，公寧有容足之地乎！”〈侃〉深感悟，卽戎服登舟，兼道而進。〈郄鑒〉在〈廣陵〉，得詔書，卽流涕誓衆，入赴國難。〈峻〉聞之，自〈姑孰〉還，遷帝於〈石頭〉。司徒〈導〉密令〈張闓〉以太后詔諭〈三吳〉， （〈吳興〉﹑〈吳郡〉﹑〈會𥡴〉爲〈三吳〉，一說〈會𥡴〉﹑〈吳興〉﹑〈丹陽〉爲〈三吳〉。） 使起義兵。〈會𥡴〉內史〈王舒〉使〈庾冰〉將兵一萬，西渡〈浙江〉； （卽今〈浙江〉〈富陽縣〉東南之〈富春江〉。） 於是〈吳興〉太守〈虞潭〉﹑〈吳國〉內史〈蔡謨〉﹑〈義興〉太守〈顧衆〉等皆應之。 （〈吳興郡〉治〈烏程縣〉，卽今〈浙江〉〈吳興縣〉。〈吳國〉都〈吳縣〉，卽今〈江蘇〉〈蘇州市〉。〈義興郡〉治〈義興縣〉，在今〈江蘇〉〈宜興縣〉南。） 〈潭〉母〈孫氏〉謂〈潭〉曰：“汝當舍生取義，勿以吾老爲累！”盡遣家僮從軍，鬻環珮以給軍費。〈鑒〉帥衆渡〈江〉，與〈侃〉等會，舟師直指〈石頭〉。〈峻〉望之有懼色。	0
統領九嬪 九嬪，九御也。位在三夫人下。	0
〈蘇子由〉《白鶴觀》 （新增）	0
疏佣那望绾青银，大好湖山愿寄身。命果无愁甘守拙，诗常有债转忘贫。能言鸟不巢幽谷，解笑花偏斗早春。毕竟才华曾有几，也应难料后来人。也如郊岛两诗囚，吟袂同悲宋玉秋。好丑随人初嫁女，盛哀阅世旧封侯。多才自古难青眼，好友于今渐白头。万事若能如我意，大河应亦向西流。怕向人前话感恩，故衫憔悴旧啼痕。古槐能幻淳于梦，芳草难招屈子魂。尘谪何因偏綵笔，天涯无处不朱门。任君学得安心法，清浊从来未易论。波翻沧海总无惊，去住身如一叶轻。红豆几人犹问卜，青山到处可题名。久虚阆苑看花约，空负瑶阶望月情。莫道持螯堪共醉，满天风露是秋声。	1
壬辰，内召授户部主政，督餉〈宣大〉，監錢局。公以餉多耗於營弁，每給發，必預以定數示士卒，吏不   得爲奸。轉員外，出督〈徐州〉糧庾，革夙弊，有治聲。未幾，陞本部正郎。丁父憂。服闋，補前職。尋遷〈河東道〉兵備僉事，會有忌者羅織〈懷甯〉前代事，嗾其黨劾公，有旨解任赴勘。當是時，公去〈懷甯〉已十年餘，然士民素德公，聞之，握瓣香持牘，分馳當道爲公鳴冤，曰：“我〈賈〉父安有此！”一日積數千紙。公至，童叟男婦迎於郊，擁馬首至不得前，懽呼聲震天地。撫按兩院交章以聞，上乃褫誣公者職，命公候補。	0
賜雲騎尉，其子福特現承襲。又額禮懇之孫阿山，原任江南江西總督﹑刑部尙書兼佐領，蘇赫德原任員外郞，蘭登原任防禦，根登原任主事，雅爾泰原任助敎。曾孫蘇納海，原任䕶軍叅領，圖海原任員外郞，蘇納布﹑努山﹑瑪濟蘭，俱原任郞中，法三原任鴻臚寺少卿，兼佐領，法敏原任山東巡撫，法德原任三等侍衞，積善原任江西按察使，伊布原任䕶軍叅領，伊圖﹑蘇海，俱原任筆帖式，富祿原任䕶軍校，謨多理原任驍騎校。元孫蘇爾布，原任洗馬，蘇爾德原任郞中，釋迦保原任三等䕶衞，佛保原任通政使司通政使，常有原任戸部侍郎，兼副都統，德勝現任員外郞，圖拉原任員外郞，伊希德現任典籍，五格現任贊禮郞，寶銘現任防禦，色克圖現任驍騎校，福德 現任員外郞，兼佐領，福基現任員外郞，圖興原任同知，福亮﹑彌勒保，俱現任筆帖式，伊唐阿﹑達賴，俱現任驍騎校，蘇明﹑蘇達色﹑福恒，俱原任筆帖式，伊棟阿﹑富賴﹑神保，俱原係監生。四世孫伊正泰，原任主事，薩哈璉原任山西布政使，欣泰原任員外郞，蘇章阿﹑積行，俱現任內閣侍讀，圖玉現任筆帖式，伊滿現任六品官，二保現任贊禮郞，圖璽現任同知，伊敏現任筆帖式，伊倫原係庫使，蘇崇阿原係舉人。○按：額禮懇與本旗輝發地方伊克騰同族。	0
一顷山田半已芜，闭门高卧著潜夫。不才分作沟中断，旧好谁瞻屋上乌。南阮强须攀北富，东丘何用叹西愚。自怜幽默相忘久，斗鸟鸣蝉枉叫呼。	1
將　《綸扉奏草》卷一七“將”作“得”。	0
朔风吹叶雁门秋，万里烟尘昏戍楼。征马长思青海北，胡笳夜听陇山头。	1
阑槛阴沈，紫云呈瑞馀寒凛。卷帘欹枕。香逼幽人寝。入梦何年，庐阜闻名稔。风流甚。阿谁题品。唤作熏笼锦。	1
還復百官久折之秩　諸本“官”訛作“宮”，據《魏書》改。	0
扬州独步。王文度。后来出人。郗嘉宾。	1
峨峨进贤冠，耿耿水苍佩。服章岂不好，不与德相对。顾影听其声，赪颜汗渐背。进乏犬鸡效，又不勇自退。坐食取其肥，无堪等聋瞆。长风吹天墟，秋日万里晒。抵暮但昏眠，不成歌慷慨。	1
《春秋學纂》十二卷	0
〈師古〉曰：“訞與妖同。”	0
浩淼秋空夜，金焦相向明。乱樯杨子渡，远火润州城。风定铃无语，江流月有声。应知香海内，大块总浮生。	1
《嘉定真州志》序	0
〈虛受〉，〈通州〉刺史。	0
九年四月，事聞，命都御史〈彭澤〉往經略。〈澤〉未至，賊遣兵分掠〈苦峪〉﹑〈沙州〉，聲言予我金幣萬，卽歸城印。〈澤〉抵〈甘州〉，謂番人嗜利，可因而款也。遣通事〈馬驥〉諭令還侵地及王，當予   重賞。〈滿速兒〉僞許之，〈澤〉卽畀幣帛二千及白金酒器一具。十一年五月，拜疏言：  “臣遣通事往宣國威，要以重賞，其酋悔過效順，卽以金印及〈哈密〉城付之。〈滿哈剌三〉﹑〈寫亦虎仙〉二人召還〈他只丁〉，幷還所奪〈赤斤衞〉印。惟〈忠順王〉在他所，未還。請錄效勞人役功，賜臣骸骨歸田里。”帝卽令還朝。〈忠順王〉迄不返，〈他只丁〉亦不肯退，復要重賞，始以城來歸。	0
爲大司馬封高密侯　按《後漢書》卷一六《鄧禹列傳》載拜爲大司徒，非“大司馬”。“封”，底本脱，據〈萬〉本﹑《庫》本及《後漢書》《鄧禹列傳》補。	0
〈嘉錫〉案：〈陸耀遹〉《金石續編》卷九有《唐華陽三洞景昭大法師碑》，在〈江蘇〉〈句容縣〉〈茅山〉，朝議大夫﹑檢校國子司業兼御史中丞﹑〈吳縣開國男〉〈陸長源〉撰，朝議大夫﹑檢校尚書兵部郎中兼侍御史﹑上柱國〈竇臮〉書并篆額，〈貞元〉三年正月建。其碑文有云：「〈浙江〉東西節度判官﹑檢校尚書兵部郎中兼侍御史〈扶風〉〈竇公〉〈臮〉，布武區中，棲心象外。」《法書要録》卷四載〈唐〉〈盧元卿〉《法書録》云：「〈貞元〉十一年正月，於都官郎中〈竇臮〉宅見〈王廙〉書﹑〈鍾會〉書各一卷。」《權德輿文集》卷三 十一《太宗飛白書記》云：「有都官郎中〈竇泉〉者，博古尚藝，〈貞元〉初，得其書於人間，〈太清宫〉道士〈盧元卿〉又得之於〈竇氏〉。」與《法書録》合，「竇泉」蓋「竇臮」之誤。 《文苑英華》卷八百十六亦誤作泉。 是〈臮〉之官不止於檢校户部員外郎，亦不終於〈宋〉〈汴〉幕府也。〈徐浩〉《古蹟記》與〈盧元卿〉《法書録》同載於《法書要録》，《提要》檢閲未徧，舉其一而遺其一，不謂之疏畧不可矣。	0
末展疮痍骨，徵书十道来。乾坤漆室叹，将相柏梁才。忍病医从却，忧生酒浪催。当时嵇阮辈，跌宕有深哀。	1
雪压千山净，云披万里晴。木冰争霁色，檐雨碎寒声。静映吟窗冷，轻浮茗椀清。最宜今夜月，来借短檠明。湖山开宿霭，院落快新晴。滉漾溶银色，潺湲过雨声。味增茶品胜，光夺月华清。放出东墙角，梅花数点明。气暾寒日晓，光照远山晴。邹谷有春意，袁门闻履声。映书何自苦，炙背不妨清。邂逅逢诗将，高吟眼倍明。	1
楚甸荒凉旧镇微，春来渐觉思依依。故乡兵后今谁在？游子江南恨独归。长路关心闻过雁，孤城回首见斜晖。家人十载伤离别，芳草閒堂静掩扉。	1
〈劉韻珂〉又奏：	0
拜城，五十里至賽里木台，八十里至河色勒台，一百六十里至	0
是年，〈烏斯藏〉入貢。	0
李中有《壬申歲承命之任淦陽……》詩。《碧雲集》署“登仕郎﹑守新淦縣令﹑知鎮事﹑賜緋魚袋李中”。吉州有新淦縣，淦陽即新淦之別名。壬申，開寶五年。《碧雲集序》：“今觀淦陽宰隴西李中……負勤苦，值干戈，從軍之後，受命已來，上表中朝，乞歸故國。以同氣沒世，二親在堂，棄一宰於淮西，獲安家於都邑。公之忠孝彰矣，賢彦稱之。……公理淦民，飲淦水，清白著矣，歌詠興焉。”李中有《己未歲捧宣頭離下蔡》及《捧宣頭許歸侍養》詩。下蔡，屬壽州，唐屬淮南道。《唐才子傳校箋》卷一○《李中傳》箋云：“己未歲為周世宗顯德六年（）。按周帝于顯德二年﹑四年兩次興師南侵，至五年平江北。……中似本在淮西任縣令，值干戈，陷於周師，復受新命，至顯德六年得周帝恩準，棄官歸湳唐覲親，此即所謂‘忠孝彰矣’。”李中當在周任上蔡令，棄官南歸。李中又有《吉水作尉酬高援秀才見贈》及《甲子歲罷吉水縣過鍾陵……》詩。甲子，乾德二年。李中《安福縣秋吟寄陳銳秘書》：“縣庭事簡得餘功，詩興 秋來不可窮。”又《晉陵夏日作》：“事簡公庭靜，開簾暑氣中。”時或是在安福﹑晉陵為官。又《新喻縣酬王仲華少府見招》：則似曾客居新喻。	0
〈恩溥〉又以〈法〉人侵擾〈閩〉疆。  若〈閩〉督布置有方，乃臻完善，因上疏劾總督〈何璟〉。略謂：“用兵之道，以籌畫方略爲第一要義，備豫於平日，始能應變於臨時。若既渴而掘井，則已晚矣。〈何璟〉自任〈閩〉督十載有餘，防務一切，何難從容布置，乃諸多貽誤，〈基隆〉新築礮臺，一經轟擊，卽刻坍倒。若非〈劉銘傳〉一鼓作   氣，迅速攻克，大局將不可問。似此承修草率之員，亟宜查明嚴懲。今者賊近省垣，或招募〈上幹〉等處之勇，藉壯聲威；或於距城十餘里外旱路，潛穵地道，安放地雷；或將近省河口，早爲封堵；或激勵兵勇爲〈張佩綸〉後路援應：皆應辦之事，顧一概不加講求，日惟念佛，冀保身家。此等恇怯無能之員，忝任封圻，恐無裨益，似不如於〈劉銘傳〉﹑〈張佩綸〉二員中簡任一人，暫權〈閩〉篆。〈劉銘傳〉力守〈臺灣〉，距省太遠；〈張佩綸〉駐紮甚近，可否卽令暫攝以重事權，使其妥籌調集兵勇，力固省垣。伏望聖明採擇，以觀成效。再用兵不如用勇，隔省調兵，臨時恐難得力，請敕各省預行募勇訓練，以備援應。〈北洋〉地方遼闊，〈法〉人必調師船滋擾，請飭各口岸帶兵大員，預將各口封堵，見有〈法〉船，卽開礮擊之。如礮臺業被攻陷，其守營者必早穵地洞，以避開花礮彈。如〈法〉人停礮上岸，我軍卽出痛擊之，利在偏師分擣，不宜大隊相戰。或東西衝突，截斷其輜重，或聲東擊西，日夜以後膛礮轟擊之，使〈法〉人不遑寢食。各口岸俱如此辦理，方操萬全勝算。”未幾，〈法〉人肆擾〈臺〉疆，〈雞籠〉失陷。詔令〈南〉〈北洋〉撥船援應，各疆臣遷延觀望。〈恩溥〉上疏，以爲“〈劉銘傳〉望援心切，自不待言。查〈天津〉﹑〈上海〉﹑〈廣東〉兵輪，尚可湊足二十餘隻，與其以固守汛地爲詞，强分畛域，不若令〈南〉〈北洋〉各派得力將弁，統帶師船，多攜軍火，速赴〈雞籠〉﹑〈淡水〉各口，由〈左宗棠〉﹑〈楊昌濬〉等節制調遣，併力合剿，與〈劉銘傳〉内外合攻，似可收夾擊之效。卽使船礮俱遜〈法〉人，而我多方牽制，亦可稍斷其接濟。現在節近封河，〈法〉人決不撲犯〈北洋〉，各兵輪坐耗餉糈，何妨放至〈上海〉。飭調〈廣東〉及〈吴淞〉諸兵輪，一齊駛至〈臺灣〉口岸，相機剿辦，迅圖克復，庶〈臺灣〉可保無虞矣。”	0
我本田中一比丘，却来乘马不乘牛。如今马上风波急，不似田中得自由。	1
不见齐君二十年，旧游何许一茫然。因悲世事如云变，尚喜交情似漆坚。废市雨深苍树合，严营风静彩旗悬。明朝又作溪头别，遥望岑峰月渐圆。	1
俗，機明入神。幼處素閈，庶族仰德，爰接帝幄，椒■	0
吾道蹉跎甚，堪嗟学佛徒。廿年方梦觉，十月到清都。世界看成坏，缘心定有无。夜怀怜不寐，石上更跏趺。	1
转喉有触讳，拭面或逢嗔。刳心踏风波，未免悔吝生。葵犹卫其足，况此千金身。山林本逍遥，无虞莫从禽。	1
番邑于今剧，民风自古雄。琴堂惭久摄，剑狱喜新空。纆索尘埃里，桁杨片段中。使君端不扰，顾我百无功。	1
小池清晓试芒鞋，水国真仙簇仗来。微动袜尘移稳步，半酣卯酒晕娇腮。千重倚盖随风漾，一笑倾城特地开。口不能言犹可咏，那堪解语肯心灰。	1
摇扤疑风至，仓皇畏陆沈。枕孤横老泪，力乏负初心。失得人为监，禨祥帝若临。断鳌居故事，倦鸟日疏林。	1
按《清國史》《儒林傳》下卷本傳：「《金石文字目録》九卷。」《清史列傳》本傳同。《潛研堂全書》《史》﹑《嘉定錢氏潛研堂全書》《史》均作八卷。	0
䡾䡾风檐乳燕翔，浴兰衣绤簟流黄。云容倏变千峰险，草色相沿百带长。旋制紫荷供橐笔，暗移神蔡忍支床。思君祇欲倾家酿，待警同谁赋柏梁。	1
三　二十二　六十半   三度　三十分 秒五十二半   三度　三十六　三十一半	0
《左傳》曰：“忠爲令德，非其人猶不可，況不令乎？”	0
壮已不如人，老矣何须问。纵有因人成事时，录录悲公等。新态看来多，旧事提他怎。那个邯郸道上行，仆仆何时醒。	1
論者謂〈元帝〉柔而少斷，〈禹〉與〈衡〉不以爲言，而但就帝之長，孜孜以恭謹節儉相奬，爲〈禹〉﹑〈衡〉之罪，過矣。〈元帝〉所以優游不斷者，惟其心之不淸，幾之不愼，而中不適有主也。則其所爲恭謹節儉，亦唯其名而無其實。天子之尊富，卽省之又省，而以溺其志者尙多。燕閒游息之下，〈史高〉﹑〈石顯〉豈無導侈之爲？而特未甚耳。不然，何知其邪而不能去乎  ？由是言之，使無〈禹〉﹑〈衡〉之正，稱《詩》﹑《禮》精嚴之旨以防其流，則以帝之柔而益以驕淫，安所得十六年之安，內無寇攘，而外收絕域之功乎？	0
辭免撰趙瞻神道碑。	0
龙门非禹凿，诡怪乃天功。西南出巴峡，不与众山同。长窦亘五里，宛转复嵌空。伏湍喣潜石，瀑水生轮风。流水无昼夜，喷薄龙门中。潭河势不测，藻葩垂彩虹。我行当季月，烟景共舂融。江关勤亦甚，巘崿意难穷。势将息机事，炼药此山东。	1
邑之有龍神廟也，自順治年間建立于庄西之高阜處，乃歷年久遠，風雨飄摇，廟貌催殘，漲水衝突，地址傾頹。邑優行廪生藥鹤亭者，觸目心傷，以為今之不治伊于胡底，既坐視而不忍，欲補葺而不能，遂會同合村人等，慷然議舉修理，擇地卜吉，重為移建。又新增建關帝﹑白衣大士﹑文昌﹑魁星廟，較舊規而更為恢廓。予以甲戌之春，自家先君任所旋里，瞥見諸廟森列，皆漆茨丹雘，焕乎其可觀矣。雖曰合村人等協力賛成，而寔是鹤亭苦心研慮，委其身于鳩工庀材之中。斯得此遹觀厥成者也，爰為之倣舊句以誌其美云。	0
参军晚著从事衫，白头驱马风尘间。遇民以义不以利，照彻万类穷神奸。不私小智厌变诈，子孙何用夸移山。多财殖产虑益过，忍穷不计囊中悭。萧然偃仰惟一室，斋居慎独师曾颜。忘吾丧我漫不省，直与木石同坚顽。奴颜婢膝事软媚，升高附势劳跻攀。柳州昔日困僇辱，始以巧幸趋机关。伾文执谊窃政柄，贞元党与倾朝班。一朝祸变不可测，同时斥逐投荆蛮。知愚后世自可辩，至今潇水流潺湲。	1
〔尹繼倫徐河之捷〕	0
無戶口。至京師四千五百里。	0
忙里偷閒閒处忙。书函影集检匡床。当年情致细推详。小别占花嗔驿使，巧妆依户待刘郎。而今相守却寻常。阴雨终朝蔽艳阳。红蕉酣醉柳丝长。轻摇小扇倚风凉。幼女邀棋连五子，玉郎搅局败三场。罚他厨下作羹汤。	1
酣睡陈抟之华岳，昌黎雪涕强攀援。人间死尽因巀嶪，平地春谁埽墓田。蛾命随缘镫后夜，豹皮留取雾先鞭。婷婷袅袅三尸队，且啖鸿门一彘肩。	1
宗艾鎮：集義永﹑謙和店各施銀三兩。集義店﹑八品任󲳴󲳴﹑永󲳴義各施銀二兩。張淳施銀一兩八錢。張充正﹑任振基﹑綴雲錦﹑信裕順﹑蔡獻疇各施銀一兩五錢。廣興永﹑義逢泰﹑同人泰﹑謙豫豐﹑税房張封疆﹑意誠信﹑通和成﹑盂縣榆次店﹑德生泰﹑晋盛和各施銀一兩。古城村：萬成號施銀一兩。永成公施銀八錢。德亨永﹑奇󲳴貯﹑通泰恒﹑同合元﹑永興義﹑育生永﹑天順當﹑聚珍成各施銀八錢。	0
官　“官”爲“宫”之誤。	0
丁巳 〈儼〉〈大任〉   〈宋〉	0
九日明朝是，先期楚客狂。竞携田父酝，同上礼贤堂。滩响来官舍，云阴过女墙。当关幸不扰，缓带罄杯觞。逐侣入逡巡，琴尊就此陈。急娱朱绂客，预效白衣人。更迭前为寿，流连晚益亲。舆台私借问，底事主为宾。吾侪每一见，辄颂使君贤。治出龚黄右，情将竹素偏。讼庭乘暇日，开阁礼高年。异代今朝饮，长为故事传。高情报恐后，是日出田家。久拟输芹子，何能待菊花。庖厨依粉堞，巾服映丹霞。款语须分记，明朝向客誇。	1
纷纷车马地，寂寂丘园身。始悟閒门趣，非关远市尘。入林先稚子，分馔及农人。日暮驾言返，凉风吹葛巾。	1
同产馀一弟，每见怀二亲。相对但惘惘，悠悠留此身。事亲日何短，茹苦真鲜民。坟墓久不至，仰天潜悲辛。	1
麻姑忽款蔡经扉，剪剪明霞护彩衣。梦里云深谁唤起，枝头春老漫催归。顿教林屋生华润，那许丹青品瘦肥。亭惬素心轩待月，何尝聚散与心违。	1
竹青石瘦冷秋初，来寻女校书。枇杷门巷旧庭除，当时身影孤。登丽阁，望云舻，恍疑飘素裾。薛涛井水似前无？红笺总不如。	1
妙喜老人骨应槁，明月堂空迹如扫。丛林耆旧半消磨，砥柱颓波馀此老。五峰深处开道场，道价重于连城宝。我盖知名二十年，长恨识师之不早。朅来陵阳第二峰，一笑相从即倾倒。午窗对坐语笑清，夜榻归来魂梦好。大颠理势恐是渠，澄观公才何足道。青衫我亦行作吏，未尽俗缘多病恼。相期巢父早掉头，共住山中拾瑶草。	1
南郊八月天气清，囿中万木皆秋声。灵台灵沼足萧爽，似游阆苑登蓬瀛。长堤迤逦疏杨袅，十里芙蓉香不了。翠柏阴摇辇路凉，碧梧影动行宫晓。麋鹿呦呦雉兔肥，鸥鹭浮沈鸿雁飞。兰菊总芳时可乐，稻粱正熟农无饥。时哉游豫民心喜，缅想周文可同轨。惜哉汉武纵高歌，不知耕敛真徒耳。	1
官身宁为倦知还，自忆青山对白间。有月有风俱是客，爱诗爱酒可能闲。	1
纳凉何处去，绿树有清阴。白石供栖影，黄鹂献好音。不妨三宿地，暂息五湖心。静极恬然睡，泯泯忘古今。	1
予曰：約甚矣，何博也？始予讀書，而未有之聞，世間書卷且巨萬，以爲世所稱博學者將無一不用其力而後可。家素貧，不能多市書，往往從友人借觀之，則凡所謂僻書而罕見者有不足用吾力焉。蓋自孔子没，百家不足以窺聖人之道，而又愧於無以自見也，出其意見，人自爲書，而世無大人先生爲之芟蕪夷穢，以清後學之耳目，是以其書皆得不廢，而荒忽詭幻鄙俚不經之説亦皆列於書目。有國家者侈文籍之富，不擇是非邪正而並蓄之，學者以及見爲博，而傲他人之不知，其爲詩與啓者尤好用僻經以爲奇，使讀者莫得其引援之所出，則相與憚之而不敢淺視。嗚呼！士學至此，其亦可歎也已！	0
国计兼身世，梯航遂至今。量官明主术，养士老臣心。谴及恩弥厚，名高谤转深。不胜东首意，流涕答纶音。	1
穷厮煎，饿厮炒。东家儿啼，西家妇笑。暗写愁肠，善说法要。良哉观世音，郎当也不少。	1
异论纵横害已深，一言性善发天心。民彝物则依然定，多少纲常起兽禽。	1
〈寶元〉中，御史府久闕中丞，〈仁宗〉偶問〈李淑〉，〈李〉奏曰：“此乃〈吕夷簡〉欲用〈蘇紳〉。臣聞〈夷簡〉已許〈紳〉矣。”〈仁宗〉疑之。異時因問〈許公〉曰：“何故久不除中丞？”〈許〉公奏曰：“中丞風憲之長，當出自聖擇。”〈仁宗〉頷之。自是知其直矣。 闕書名 　按《國史》，〈寶元〉元年﹑二年，宰相〈王章惠〉〈隨〉﹑〈陳文憲〉〈堯佐〉﹑〈張文懿〉〈士遜〉﹑〈章文憲〉〈得象〉也。〈康定〉元年五月，〈張文懿〉致仕，〈吕許公〉始再入。   按，是時〈孔原魯〉〈道輔〉爲中丞。〈寶元〉二年，〈原魯〉罷，卽以〈柳翰林〉〈植〉代其位。此謂“久闕中丞”者誤也。〈蘇儀甫〉〈慶曆〉元年始自知制誥除學士，無緣〈寶元〉中〈吕公〉已許用爲中丞，況〈吕公〉此時正在〈北京〉，〈道輔〉誤矣。〈李獻臣〉固非長者，然〈道輔〉記之不詳，不可不辨。	0
上国埋轮后，东山揽辔初。世方惊豸角，吾已识龙颅。古柏凌苍汉，清冰照玉壶。千秋桓典驾，驱逐有人无。	1
江头风平可照水，衣冠面目略相似。与我同笑固相喜。何用妄携客子来，不可与语祗相视。	1
沖，字子浚， 【箋證】	0
〈宋〉臺初建，以爲尙書令，又讓，乃拜侍中﹑特進﹑左光祿大夫。辭事東歸，帝親餞之〈戲馬臺〉，百僚咸賦詩以述其美。及受命，加開府儀同三司，讓累年不受，薨以爲贈。	0
月香水影，记西湖、曾踏六桥残雪。回首江山今在否，诗被梦惊秋铁。鹤老苍苔，屐闲青嶂，僧寺茶烟歇。被花相笑，十年何事轻别。谁道逋老风流，丹青有手，千里神相合。月又朦胧花又瘦，还是黄昏愁绝。小殿妆奁，寒城昼角，催老花时节。天涯搔首，霜风吹断华发。	1
《日記》：“是日以銀八兩購《江寧金石記》……”（光緒十六年三月十七日）	0
〔一七五九〕廷寄答上片並諭麟興榮全錦丕勒多爾濟李雲麟擇地安置	0
三月湘东应召还，君恩免过万重山。正缘岐路生愁思，总为庭闱动笑颜。云与新篇封石壁，风随旧节度江关。百年报答知何地，只在丹心一寸间。	1
十年不得舞衣班，一忆江南胆欲寒。黄犬候来秋自老，白云望断信何难。军中得句常横槊，客里伤心每据鞍。游子未归情几许，天山风雪正漫漫。	1
【綱】三月，〈張浚〉視師〈江〉﹑〈淮〉，〈金〉軍退。	0
高树出村烟，行行近个边。沿涯潮路湿，入巷竹门偏。晚饭才当熟，时鱼正值鲜。不堪重复计，离月几回圆。	1
到老方知处世难，一生颠沛志销残。而今鹑结寒衾外，陋室一间容膝安。	1
〔南祖崔氏〕	0
蜃樓傳（彈詞敘録以此書與四香緣爲一書）六卷三十二回 題讀畫樓主人撰　光緒二十一年上海書局石印本　彈詞敘録　彈詞寳卷　西諦	0
璧水蓬山遍羽仪，颂台公府更光辉。紫荷到眼垂持橐，黄菊关心便拂衣。鬻子运筹年尚少，买臣衣绣日思归。小烦谕蜀须还报，却袖香烟侍太微。	1
四十六，〈言偃〉生。	0
辛巳，總兵〈周興〉等，自〈開原〉追〈元〉遺寇至〈甫荅迷城〉，不及而還。	0
口衔石阙腹车轮，衣上重沾京汉尘。鹑首十年仍此醉，鸡声独夜对何人。滔天终有还清日，誓水难酬未死身。山色凭河青到眼，太行何意尚嶙峋。	1
《直齋書録解題》卷二二文史類著録爲《唐詩主客圖》一卷，並云：「所謂主者，白居易﹑孟雲卿﹑李益﹑鮑溶﹑孟郊﹑武元衡，各有標目。餘有昇堂﹑及門﹑入室之殊，皆所謂客也。近世詩派之説，殆出於此。要皆有未然者。」《唐詩紀事》卷六四亦云：「爲作《詩人主客圖》，序曰……。」《宋史》卷二○九《藝文志》八文史類録爲二卷。則元時傳世可信。今存《詩人主客圖》一卷，其中爲將己列爲「博解宏拔主」鮑溶之入室者。又《崇文總目》卷一一總集類録爲《前輩詠題詩》二卷。《通志》卷七○《藝文略》八詩總集類亦録《前輩詠題詩集》二卷，並云「採唐開元至大中以來詠題之詩三百五十篇」，但未署編者。《宋史》卷二○九《藝文志》八總集類録爲《前賢詠題詩》三卷。《才子傳》於《唐詩主客圖》後加一「等」字，或指此集。今不傳。《全唐文》卷八一七收爲文一篇，卽《詩人主客圖 序》。	0
奏爲遵旨敬謹議奏事。正月十六日，皇上以大行皇帝硃諭遺命四條，内無庸郊配廟祔二條，命臣工詳議具奏。臣等謹於二十七日集議諸臣，皆以大行皇帝功德懿鑠，郊配斷不可易，廟祔尤在所必行，直道不泯，此天下之公論也。臣亦欲隨從衆議，退而細思，大行皇帝諄諄誥誡，必有精意存乎其中，臣下仰測高深，苟窺見萬分之一，亦當各陳其説，備聖主之採擇。竊以爲遺命無庸廟祔一條，考古準今，萬難遵從。無庸郊配一條，則不敢從者有二，不敢違者有三。所謂無庸廟祔一條，萬難遵從者，何也？古者祧廟之説，乃爲七廟親盡言之。有親盡而仍不祧者，則必有德之主，世世宗祀，不在七廟之數，若〈殷〉之三宗，〈周〉之〈文〉﹑〈武〉是也。大行皇帝于皇帝爲禰廟，本非七廟親盡可比，而論功德之彌綸，又當與列祖列宗同爲百世不祧之室，豈其弓劍未忘，而蒸嘗遽别？且諸侯大夫尚有廟祭，況以天子之尊，敢廢升祔之典？此其萬難遵從者也。所謂無庸郊配一條，有不敢從者二，何也？古聖制禮，亦本事實之既至，而情文因之而生。大行皇帝仁愛之德，同符大造，偶遇偏災，立頒帑項，頻年賑貸，薄海含哺，粒我蒸   民，〈后稷〉所以配天也。御宇三十年，無一日之暇逸，無須臾之不誠，純裔不已，〈文王〉所以配上帝也。既已具合撰之實，而欲辭升配之文，普天臣民之心終覺不安，此其不敢從者一也。歷攷列聖升配，惟〈世祖〉〈章皇帝〉係由御史〈季周琬〉奏請外，此繼統之聖人，特旨舉行，良由上符昊眷，下愜民情，毫無疑義也。行之既久，遂爲成例。如大行皇帝，德盛化神，即使無例可循，臣下猶應奏請，況乎成憲昭昭，曷敢踰越？《傳》曰：“君行意，臣行制。”在大行皇帝自懷謙抑之盛意，在大小臣工宜守國家之舊制，此其不敢從者二也。所謂無庸郊配一條，有不敢違者三，何也？壇壝規模尺寸有定，〈乾隆〉十四年重加繕修，一磚一石，皆考律吕之正義，按九五之陽數，增之不能，改之不可。今則每幄之内，僅容豆籩，七幄之外，幾乏餘地。我大行皇帝慮及億萬年後，或議增廣乎壇壝，或議裁狹乎幄製，故定爲限制，以身作則，世世可以遵行。今論者或謂西三幄之南，尚可添置一案，暫爲目前之計，不必久遠之圖。豈知人異世而同心，事相沿而愈久，今日所不敢言者，亦萬世臣子所不敢言也；今日所不忍言者，亦萬世臣子所不忍言也。經此次硃諭之嚴切，盈廷之集議，尚不肯裁決遵行，後之人孰肯冒天下之不韙乎？將來必至修改基址，輕變舊章，此其不敢違者一也。古來祀典，興廢不常，或無其祭而舉之，或有其禮而罷之，史册所書，不一而足。〈唐〉〈垂拱〉年間，郊祀以〈高祖〉﹑〈太宗〉﹑〈高宗〉並配。〈開元〉十年，從〈張説〉議，罷〈太宗〉﹑〈高宗〉配位。〈宋〉〈景祐〉年間，郊祀以〈藝祖〉﹑〈太宗〉﹑〈真宗〉並配。〈嘉祐〉七年，從〈楊畋〉議，罷〈太宗〉﹑〈真宗〉配位。我朝〈順治〉十七年，合祀天地日月星辰于〈大享殿〉，奉〈太祖〉﹑〈太宗〉以配，厥後亦罷其祀。祀典改議，乃古今所常有，我大行皇帝慮億萬年後，愚儒無知，或有援〈唐〉﹑〈宋〉罷祀之例，妄行陳奏，不可不預爲之防，故硃諭有曰：“非天子不議   禮。”一經斷定，巍然七幄與天常存，後世增配之議，尚且不許，罷祀之議，何自而興？所以禁後世者愈嚴，則所以尊列聖者愈久，此其計慮之周，非〈三代〉制禮之聖人，而能如是乎？大行皇帝以制禮之聖人自居，臣下何敢以尋常之識淺爲窺測？有尊崇之虚文，無謀事之遠慮，此其不敢違者二也。我朝孝治天下，遺命在所尤重。〈康熙〉二十六年，〈孝莊〉〈文皇后〉遺命，願于〈遵化州〉〈孝陵〉近地安厝，臣工皆謂〈遵化〉去〈太宗〉〈昭陵〉千餘里，不合祔葬之例。〈聖祖〉〈仁皇帝〉不敢違遺命，又不敢違成例，于〈孝陵〉旁近建厝〈奉安殿〉，三十餘年未敢竟安地宫，至〈雍正〉初，敬謹蕆事。〈嘉慶〉四年，〈高宗〉〈純皇帝〉遺命，廟號無庸稱祖。我〈仁宗〉〈睿皇帝〉謹遵遺命，故雖〈乾隆〉之豐功大烈，廟號未得祖稱。載在《會典》，先後同揆。此次大行皇帝遺命一條，森嚴可畏，若不遵行，與我朝家法不符，且硃諭反覆申明，無非自處于卑屈，處列聖于崇高，此乃大孝大讓，亘古之盛德也。與其以尊崇之微忱屬之臣子，孰若以莫大之盛德歸之君父？此其不敢違者三也。臣竊計皇上仁孝之心，兩者均有所歉，不奉升配，既有違命之嫌，又有將來之慮，是多一歉也。一經大智之權衡，無難立判乎輕重。聖父制禮，聖子行之，默契精微，不待臣僚擬議而後定。臣職在秩宗，誠恐不詳不慎。皇上他日郊祀之時，上顧遺訓，下顧萬世，或者悚然難安。禮臣無所辭咎，是以專摺具奏，干冒宸嚴，不勝惶悚戰栗之至。謹奏。	0
丨災   󱕴休	0
〈鄧艾〉本營將士追出〈艾〉於檻車，迎還。〈衞瓘〉自以與〈會〉共陷〈艾〉，恐其爲變，乃遣護軍〈田續〉等將兵襲〈艾〉，遇於〈緜竹〉西，斬〈艾〉父子。〈艾〉之入〈江油〉也，〈田續〉不進，〈艾〉欲斬〈續〉，旣而捨之，及〈瓘〉遣〈續〉，謂曰：“可以報〈江油〉之辱矣。”鎭西長史〈杜預〉言於衆曰：“〈伯玉〉其不免乎！ 〈衞瓘〉行鎭西軍司，而〈杜預〉爲鎭西長史，則爲同僚，而軍事則〈瓘〉任之也。〈瓘〉，字〈伯玉〉。 身爲名士，位望已高，旣無德音，又不   御下以正， 謂激〈田續〉使報〈鄧艾〉而行其私也。 將何以堪其責乎！”〈瓘〉聞之，不候駕而謝〈預〉。〈預〉，〈恕〉之子也。 〈杜恕〉見七十三卷〈明帝〉〈景初〉元年。 〈鄧艾〉餘子在〈洛陽〉者悉伏誅，徙其妻及孫於〈西城〉。 〈西城縣〉屬〈魏興郡〉。爲〈晉武帝〉敍〈艾〉孫〈灼〉張本。	0
血衣尚在久乘边，入手功名费十年。圯上一编非鬼授，晋阳三版以人全。共祠石室思方切，不画云台命使然。玉树堂堂如昨日，安知冠剑隔重泉。自是妖星死诸葛，非关潦雾病文渊。莼鲈不复归吴矣，琴鹤还如出蜀然。贤有丰碑存岘首，俭无高冢象祁连。东风一掬交游泪，吹向柯山宰树边。	1
趙謙光，隴西天水人。累遷戶部郎中﹑楚州刺史。《唐代墓誌彙編續編》貞元○七○《趙季康李夫人合祔墓誌銘》：“府君諱季康，字季康，隴西天水人也。……先考謙光，皇朝尚書戶部郎中﹑楚州刺史。……府君即戶部府君第十四子，和思順聖皇后之猶子也。……天寶初，終許州扶溝令。”《舊唐書》卷五一《中宗和思趙皇后傳》：“京兆長安人。”《新唐書》卷七六同。《元和姓纂》卷七“諸郡趙氏”：“戶部郎中趙謙光，汲郡人。”和思趙皇后父趙瓌則屬下邳趙氏，似二者不相關。《唐詩紀事》卷二○：“謙光登咸亨進士第。”《郎官石柱題名新著錄》戶部郎中第五行趙謙光，在劉守悌後第三人。《大唐新語》卷一三：“景龍中，趙謙光自彭州司馬入為大理正，遷戶部郎中。賀遂涉時為員外，戲詠之曰……謙光酬之曰……”所存即此詩，《全唐詩》卷八七○“諧謔”重收，當刪。	0
奠玉帛《景和》　俯仰覆載兮，殿萬邦。展儀備物兮，舉舊章。良璧在陳兮，介豆觴。束帛戔戔兮，忱可將。對越冥漠兮，念徬徨。臣虔齊明兮，効趨蹌。降鑒無方兮，悅而康。願錫嘉祉兮，慶未央。	0
〈李陵母冢〉，在縣西北一十五里。	0
〈瑾〉次子〈令則〉，性好篇章，兼解音律，文多輕豔，爲時人所傳。〈天和〉中，以齊馭下大夫使於〈陳〉。〈大象〉中，官至樂部下大夫。仕〈隋〉，位太子左庶子。皇太子〈勇〉廢，被誅。	0
彭城城下汳水流，弭棹江皋访燕楼。画檐绣拱杳何许，但见冲烟掠水双燕愁。忆昔南阳张仆射，文武兼资擅声价。隼旟龙节涖名藩，赫奕威声震东夏。贞心姱质关家姬，姿容冠世兼能诗。明珠买得侍尊俎，击毬张宴常相随。曲房邃阁欢未足，岂料清歌成恸哭。从兹但咏柏舟诗，不唱秋娘金缕曲。十载楼中只独眠，霜晨月夜泪㳙㳙。却嗟老大浔阳妇，忍抱琵琶过别船。	1
蓬蒿罗雀乃吾庐，有客翩翩问索居。笑尔骑牛非入石，逢人弹铗不歌鱼。且携斗酒听黄鸟，漫赋场苗絷白驹。镇日淹留閒晤对，香炉茗椀一床书。	1
民間多鎔錢點藥以爲鍮石，銷毁貨幣，滋長奸濫。命有司議定科禁，請以犯銅法論，上   特寬之，犯二兩者科銅一兩之罪，至死者奏裁。及京師營宫觀，器飾有當用銅而塗金者，皆以鍮石代之，置務點造。於〈陝西〉採盧甘石供用，亦禁民販鬻。	0
把酒灯前欲问君。人间何事不酸辛。露重霜浓星月冷。谁省。逆风孤雁正离群。听雨联床曾笑语。眉舞。便回凉夜作春温。遥想一抔荒草里。无际。长空漠漠结寒云。	1
百草头上无边春，信手拈来用得亲。丈六金身功德聚，等闲携手入红尘。尘中能作主，化外自来宾。触处生涯随分足，未嫌伎俩不如人。	1
日高睡起，又恰见、柳梢飞絮。倩说与、年年相挽，却又因他相误。南北东西何时定，看碧沼、青萍无数。念蜀郡风流，金陵年少，哪寻张绪。应许。雪花比并，扑帘堆户。更羽缀游丝，毡铺小径，肠断鹁鸠唤雨。舞态颠狂，腰肢轻怯，散了几回重聚。空暗想，昔日长亭别酒，杜鹃催去。	1
寺之二山門﹑前後殿﹑周廡，久委劫火，獨一塔在。塔故文皇下京師﹑纂大寳，傾天下之財力，爲高帝及后營福者也。其雄麗冠于浮圖，金輪聳出雲表，與日競丽。余劇欲一登之，而僧頗尼以不任。余乃易便服﹑行縢，憑小吏肩而上。甫三級，則已下視萬雉矣。級益高，階益峻，兩股踸踔者久之。强自奮，盡九級，宫殿樛鬱，萬棟櫛歷，與平疇相映。長江如白龍蜿蜒而來，惟鍾山紫氣與天闕﹑方山不相伏，餘無所不靡。塔四周鎸四天王金剛護法神，中鎸如來像，俱用白石，精細巧緻若鬼工，余摩娑久之。	0
長安置祠祝官﹑女巫。 三十六頁	0
《賈子》九卷 〈賈誼〉撰。	0
遥望南山菊，茂华渐可采。居宅不迁地，故怀嗟已改。此后如枯木，向昔经沧海。沧海迷耕桑，持此将安待。故人不可得，我心亦何悔。	1
熟睡一炊顷，清谈数刻间。未言能近道，要得暂身闲。	1
黛染西山雨乍晴，遥天一抹晚霞横。澄鲜色胜铺文绮，缥缈标疑建赤城。野鹜点残随断续，沙鸥界破觉分明。斑斓光射丹崖上，好倩关荆浣笔成。	1
昔年情绪，忆绿窗调笑，细语爱吴侬。流苏微响处，自忖风流，人在画屏中。闲听戍角，声声响、泪滴铜龙。恨当初、并肩花底，衫映石榴红。匆匆。一时分手，别意如烟，剩酒痕花血，尽思量、罗襦半解，宝髻微松。鱼函新叠回文字，应还仗、一点轻鸿。销魂地、难忘云树葱胧。	1
〈劉孟和〉名〈協〉，〈浮陽〉〈饒安〉人，聚衆附〈昂〉兄弟，位終大丞相司馬，坐事死。其餘並不知所終云。	0
居士性无染，栽莲遍芳洲。宛在东林社，如乘太一舟。清香入书帷，净色涵衣篝。尚友千载间，宗雷亦君俦。	1
每怪陵瓜传五侯，何须径竹候羊裘。渔樵来往人皆好，丘壑行藏老即休。巢燕阁头飞娜娜，戏鱼篱尾出悠悠。采莲采芰明朝兴，早向东邻买小舟。	1
绕篱黄蝶隐秋花，病里闲情遣狭斜。伎作东山怀谢傅，笛吹古墓忆桓家。那堪残曲歌《金缕》，敢向今时斗丽华。红烛最娇丸髻妓，胡床企脚听琵琶。	1
诗句临离袂，酒花薰别颜。水程千里外，岸泊几宵间。风叶乱辞木，雪猿清叫山。南中多古事，咏遍始应还。	1
项籍鹰扬六合晨，鸿门开宴贺亡秦。樽前若取谋臣计，岂作阴陵失路人。	1
出门秋雨泥漫漫，嗟我后土何时乾。官曹事休归舍卧，破屋淅淅西风寒。弱妻倾榼劝我起，稚子笑语争杯盘。我生乐事但如此，为尔一醉愁肠宽。仕途翩翩斗巧捷，华裾鲜縠相追攀。老来百事觉羞耻，懒伴儿女涂铅丹。贾郎豪华独异我，粉腮玉指双鸦鬟。清眸侑酒醉百盏，肯咀贫瓮寒齑酸。堂前菊花日以好，落砌槭槭梧桐残。当谋痛饮待九日，豪气一压龙山桓。	1
〈裴度〉恥與小人同列，求退，不許。乃上疏曰：“〈鎛〉﹑〈异〉皆錢穀俗吏，佞巧小人，陛下一旦寘之相位， 寘同置。 中外駭笑。臣若不退，天下謂臣無恥。所可惜者，〈淮西〉盪定， 盪同蕩。 〈河北〉底寧，〈承宗〉斂手削地，〈韓弘〉輿疾討賊，豈朝廷之力能制其命哉？直以處置得宜，能服其心耳。陛下建升平之業，十已八九，何忍還自墮壞，使四方解體乎！”上以〈度〉爲朋黨，不之省。由是〈鎛〉益無所憚。	0
日居复月诸，环回照下土。使我玄云发，化为素丝缕。禀质本羸劣，养生仍莽卤。痛饮困连宵，悲吟饥过午。遂令头上发，种种无尺五。根稀比黍苗，梢细同钗股。岂是乏膏沐，非关栉风雨。最为悲伤多，心焦衰落苦。馀者能有几，落者不可数。秃似鹊填河，堕如乌解羽。苍华何用祝，苦辞亦休吐。匹如剃头僧，岂要巾冠主。	1
卷二十四　睢水	0
一﹑准免〈道宗〉北行，以太子﹑〈康王〉﹑宰相等六人爲質，應〈宋〉宫廷器物充貢。	0
倭委，卽〈大井〉，今屬〈山口縣〉。	0
〈陳珪〉欲使子〈登〉詣〈曹操〉，〈布〉固不肯。會詔以〈布〉爲左將軍，〈操〉復遺〈布〉手書，深加慰納。〈布〉大喜，即遣〈登〉奉章謝恩，并答〈操〉書。〈登〉見〈操〉，因陳〈布〉勇而無謀，輕於去就，宜早圖之。〈操〉曰：「〈布〉狼子野心，誠難久養，非卿莫究其情僞。」即增〈珪〉秩中二千石，拜〈登〉〈廣陵〉太守。臨别，〈操〉執〈登〉手曰：「東方之事，便以相付。」令陰合部衆以爲内應。	0
楚客送僧归故乡，海门帆势极潇湘。碧云千里暮愁合，白雪一声春思长。满院草花平讲席，绕龛藤叶盖禅床。怜师不得随师去，已戴儒冠事素王。	1
先出五臺山繁畤縣　“畤”原作“峙”，據《三朝北盟會編》《政宣》上帙二二及《宋史》卷八六《地理志》改。	0
是月，兵科給事中〈吳世忠〉上言：“〈太宗皇帝〉奉天靖難，當時文臣如〈方孝孺〉﹑〈周是修〉﹑〈練子寧〉﹑〈鄒瑾〉﹑〈魏公冕〉﹑〈齊泰〉﹑〈黄子澄〉諸人，皆伏節以死。夫〈太宗〉靖難者，〈武王〉之心，天下之大權也；諸臣抗節者，〈夷〉﹑〈齊〉之志，天下之大經也。世之論者，徒以諸臣之迹爲疑，此皆不知祖宗之心，帝王之孝者。〈太宗〉嘗謂羣臣曰：‘若〈練子寧〉在，朕固當用之。’〈仁宗〉即位之初，即詔赦諸忠臣子孫。此二聖之所已行者。且〈仁宗〉既罪〈李時勉〉而日後又有〈忠文〉之諡，〈英宗〉既誅〈于謙〉而未幾又有廟祀之舉。祖宗雄略，率多類此。陛下以祖宗之心爲心，褒贈諸臣，九廟神靈豈特生色而已耶！”事下禮部議，竟格不行。 【考異】據《憲章錄》﹑《法傳錄》﹑《明書》，皆系〈吳世忠〉請褒恤〈方孝孺〉等于是月，《三編》不載，今據增。	0
柴门长日闭青山，薜荔衣裳冰雪颜。愧我未能分半榻，药囊书卷共消闲。	1
〈戈〉注：《左傳》：“〈禹〉﹑〈湯〉罪己，其興也勃焉。”	0
汉文因山事已定，曹操疑冢忧更深。假饶掩得腥臊骨，难掩欺孤一片心。	1
朔风吹征裘，送子江上舟。舟去不可挽，直向金陵游。金陵自古帝王州，黄金作城银作楼。龙蟠虎踞何壮丽，王气晓作神光浮。只今宇宙极四表，泰运文明古来少。大将投戈虎帐闲，百官待漏龙楼晓。子在成均俊逸才，省亲几度赋归来。此行何异登天府，远器终期廊庙材。我昔从龙侍君侧，每向金吾听夜直。别来倏尔几春秋，北望神州天咫尺。兹晨送子独驰情，自愧无才答圣明。只图保障献忠赤，海波不动边尘清。	1
境　〈馮〉注：“〈浙〉本作‘沙墳’。”今按：影〈宋〉鈔本﹑〈吴〉本﹑〈盧〉本﹑〈周〉本俱作“境”，《宋會要》《方域》五之四○同，疑〈浙〉本誤。	0
《自序》：天地生物之心，元也，人得之以爲心而有仁；父母愛子之心，仁也，子得之以爲心而知孝。天﹑親﹑仁﹑孝，一也。盡所以爲子而親悦之，則盡所以爲人而天祐之。若子而不子，則人爲匪人。失其天性，逆天之命矣，罪將安禱乎？此禍福之攸分，而治亂之自始也。治至〈二帝三王〉，尚矣。欽明峻德，先親九族。〈重華〉升聞，聞以烝乂。〈禹〉之幹蠱，弼成五服。〈湯〉則聖敬日躋，肇修人紀。〈文王〉之爲世子，朝於〈王季〉日三。〈武王周公〉，所稱達孝者也。是其德之本於孝者一也。孝之爲道，於身焉求之，其不敢毁傷也，則不登高，不臨深，爲能戒逸欲，儆風愆，以强固其身矣。其立身行道也，一舉足不敢忘父母，則所以作肅者本乎是；一出言不敢忘父母，則所以作乂者本乎是；視於無形，聽於無聲，永言孝思，則所以作哲作謀作聖者本乎是；充之而事親而克諧，即事天而休徵也。人本乎天，子本乎親，自天子以至庶人，同以吾親爲身之本，同以孝爲身之德之本，其知愛知敬，乃不慮而知之良知，不學而能之良能，出於性而不容已者。《經》曰：“愛親者不敢惡於人，敬親者不敢慢於人。”人必愛親而後能愛人，亦至於能愛人，乃盡其所以爲愛親。人必敬親而後能敬人，亦至於能敬人，乃盡其所以爲敬親。天子以愛敬之德教於上，天下以愛敬之德順於下，合四海皆歸於愛敬，而無敢惡慢，則肅肅雍雍，不爭無怨，中和建而禮樂興，禮樂興而教化行，父父子子，君君臣臣，大倫以正，庶務以理，而清寧咸若，災害不生，禍亂不作，司寇之刑可   措，司馬之兵可戢，何〈唐〉﹑〈虞〉﹑〈三代〉之治不再見哉？甚矣孝之大也。正閨門﹑順四海﹑享祖考﹑格天神，道無踰於此者。自孝道之衰，父子君臣，大倫攸斁，人事失其經，天道亂其序，於是〈孔子〉懼而作《春秋》以救其變，著《孝經》以道其常。故曰：“志在《春秋》，行在《孝經》。”二書原並出者也。古用竹書，易於錯簡，又經〈秦〉火，《孝經》所傳多誤，妄立章名，訓注亦謬。〈朱子〉謂其附會蕪雜而失次，文義有不通貫，因爲删削附會，合經分傳而序次之，覺義理之精深，規模之巨宏遠，一同於《大學》，是皆爲〈孔子〉之言，皆傳於〈曾子〉者，又皆以〈朱子〉之更定而得其正也。是宜以〈朱子〉所定，頒之學宫，合於《大學》，以命題取士，庶是經大行於世，用致和平之治於無疆也。〈尊朱〉不揣固陋，爲之淺解，非能於精意發其萬一，亦曰芻堯之言，聊備采擇焉云爾。 〈道光〉《樂清縣志》十一	0
结束辞亲去，王程恐后期。河梁送行处，江路变寒时。落月它乡梦，孤云旧里思。及瓜当有代，觐省未应迟。	1
深谷翳脩篁，苍飙洒碧霜。忆曾参玉版，风味似筼筜。	1
林莺酣昼，镜鸾妍晓，蓬蓬春在红楼。小玉能言，文箫增韵，一般弄影无俦。底事费绸缪。只欢情深浅，私叩灵修。花好月圆，试寻玉折问方流。刹那几许春秋。数嫣红润绿，露迥霜遒。蝶梦寻香，凤钗卜吉，防他鶧䳇前头。生小不知愁。对一池春水，皱碧如油。甚事干卿，文窗窈窕拨箜篌。	1
千岁灵毛雪点乾，九秋仙杵玉声寒。为怀脩竹长洲苑，暂下天边明月团。	1
辽阳客子寿千秋，为爱山林恣远游。五色异毛真瑞世，六旬花甲始回头。尊前绿竹牵诗兴，江上干戈阻客舟。山海高深歌不尽，霜缣长幅愧淹留。	1
蔡德晉。 仁錫，無錫。	0
拂天花雨停金樽，轮台万里风云昏。故人佩剑将西征，青丝络马咸阳津。咸阳杨柳玉关雪，美人如花马如血。毡庐弦管回春风，废碛骷髅照寒月。吁嗟穷臣出塞古所悲，辞隔天日来荒陲。不遑将母瘁王事，侧身掩涕今何时。中原年来疲挞伐，野番窥边时窃发。战士饥搜黑水鱼，将军勇堕天山鹘。愿君袖石奠昆仑，他年待君神武门。	1
詔：“大理寺﹑三衙﹑〈臨安府〉屬縣決繫囚，〈兩浙〉州軍亦如之。蠲大理寺﹑三衙﹑〈臨安府〉點檢酒所贓賞錢。”	0
十一日戊午。　早，上御乾清門，聽部院各衙門官員面奏政事。　本日起居注官李仙根﹑喇沙里。	0
应自友朋恩，知深谢不言。无衣度霜雪，多难际乾坤。泥重芒鞋涩，云浓湿帽昏。更愁从此去，托足向何门。	1
遇主方英妙，当朝独老成。小车何耄耋，前席起公卿。感会真千载，哀荣止半生。伤心埋玉处，愁雾锁佳城。	1
昔我扬帆向东海，吊古直上姑苏台。洞庭水树净如发，一片吴江天际来。长洲逶迤覆绿水，金沙荡漾□光起。不见夫差荡桨归，空有芍药似西子。阊门大道多酒楼，美人如雪楼上头。争唱吴歌送吴酒，玉盘纤手进冰羞，劝人但饮不须愁。伍员吹箫，去国成名。鸱夷一去，流恨无声。要离已矣，高坟峥嵘。樵儿踯躅，芳草春生。何如三让人，孤名如水清。亦有挂剑翁，生死见交情。薄俗轻然诺，乾坤长战争。两贤不可作，令我泪沾缨。君发金陵腊未残，君到吴门春已还。邑人讼少清且闲，还同谢眺看青山。开元寺里题诗处，访我旧墨苍苔间。倘过皋桥烦借问，恐有高人梁伯鸾。	1
上海（二○○四）　三○○	0
羞贫长闭户，木榻坐将穿。枫叶兼霜落，银灯照剑悬。孤怀愁不断，四壁苦萧然。独忆传经客，难酬白雪篇。	1
可　明抄本無“可”字，是。通行本有此字，誤。	0
莫怪斋居山似航，徐君教子有馀芳。青灯只假梅梢月，綵笔兼书柿叶霜。千古南州名不废，几人东阁兴难忘。百花榜上魁名在，要借嫦娥一寸光。	1
蕭思話，南蘭陵人……元凶弑立，以爲使持節監徐青兖冀四州﹑豫州之梁郡諸軍事﹑徐兖二州刺史，將軍如故。思話即率部曲還彭城，起義以應世祖。遣使奉牋曰：“下官近在歷下，始奉國諱……此月五日，被驛使追命騎還朝，切齒拊心，輒已鍾疾。雖百口在都，一非所顧……” （《宋書》卷七八《蕭思話傳》）	0
家近红蕖曲水滨，全家罗袜起秋尘。莫将越客千丝网，网得西施别赠人。	1
登高怅望八公山，琪树丹崖未可攀。莫想阴符遇黄石，好将鸿宝驻朱颜。浮生所欠只一死，尘世无由拾九还。我本淮王旧鸡犬，不随仙去落人间。	1
衰鬓千茎雪，他乡一树花。今朝与君醉，忘却在长沙。	1
子夜歌，歌声苦短情苦多。几回待月月轮缺，月当圆处仍虚过。银烛窗深烱残照，玉钗半脱罗帏悄。琵琶学得奉君欢，秖今弹作思君调。《子夜歌》，歌罢其如明月何。牵牛织女永相望，不教精卫填银河。妾心本如秋月白，妾颜不共春风发。玉兔捣药三千年，近见嫦娥搔白发。《子夜歌》，承君蛱蝶双花罗。罗衣秋来不堪著，梧桐树上凉风多。银烛作花好消息，又想归期在明日。并刀不剪相思愁，相思误尽曾相识。	1
“不終日，貞吉”，言疾正則吉也。〈仲尼〉以六二以陰居陰，獨無累于四，故其介如石，雖體柔順，以其在中而静，何俟終日，必知幾而正矣。	0
【目】從〈呂頤浩〉之言，詔左﹑右僕射並同中書﹑門下平章事，改中書﹑門下侍郞爲參知政事，省尙書左﹑右丞，三省始合爲一。	0
江南好，牛背唱斜晖。红叶村深香稻秀，平湖秋老鲤鱼肥。灯火夜船归。	1
十月，〈嘉義〉匪徒滋事，〈化成〉帶兵渡〈臺〉協剿。十三年，因〈金門〉﹑〈廈門〉沿海奸民私造快槳小船，暗藏礮械，伺劫商民販運違禁貨物，其疾如飛，難於擒緝，而〈同安縣〉屬之〈潘塗〉﹑〈官潯〉﹑〈桕頭〉等鄉，尤爲賊藪。〈化成〉會同鎮道剋期搗穴，四面兜擒，人船俱獲。〈閩浙〉總督〈程祖洛〉疏聞，上以獲船數十隻，而獲犯止三名，恐尚有餘船窩頓，復飭〈化成〉堵拏。十四年，〈化成〉偵賊無備，水陸兼馳，將〈潘塗〉﹑〈官潯〉﹑〈桕頭〉三鄉匪巢全行焚拆，多獲船隻﹑匪犯，並將附近之〈陳頭〉等八鄉，按户清查，窩巢盡燬。十五年，偕〈程祖洛〉奏：“巡洋舊制，專責〈金門鎮〉總兵，而越界總巡〈海壇〉洋面，未免呼應不靈。〈南澳〉一鎮，分隸〈閩〉﹑〈粤〉，不惟洋面寥闊，而巡閲章程，兩省互異，恆有顧此失彼之虞。〈臺灣〉協鎮總巡之期，每年八月，〈閩安〉副將每年四月，亦覺勞逸懸殊。應更定章程，均匀周帀，並由水師提督揀派將弁，分作三班，作爲委巡，益昭嚴密。”下部議行。	0
《突厥集史》七《編年》節録此條，〈岑仲勉〉先生稱：「兩事均不知的年，故統附前條後，起復則在五年五月前也。」（二七五頁）據附於此。	0
〈雍州〉刺史〈郭淮〉言於〈懿〉曰：「〈亮〉必争北原，宜先據之。」議者多謂不然，〈淮〉曰：「若〈亮〉跨〈渭〉登原，連兵北山，隔絶〈隴〉道，摇盪民夷，此非國之利也。」〈懿〉乃使〈淮〉屯北原，塹壘未成，〈漢〉兵大至，〈淮〉逆擊，卻之。	0
花木蒙沾润，根坚枝亦骄。悬知如舌本，端藉酒杯浇。	1
一﹑宗室男女，伏遵令旨，就依五王詳開目内，自餘男女，俟得解齊發下。宗正譜牒，照依列目。契勘〈濮王〉﹑晉〈康郡王〉﹑〈平〉原郡王﹑〈和義郡王〉﹑〈永寧郡王〉，已依〈燕〉﹑〈越〉二王例，附皇子 親王目後。令旨開取宗姬八人，卽七王女，今别依七王女列目，實二十三人。	0
三年遣中官〈鄭和〉使其國。明年，〈西王〉與〈東王〉搆兵，〈東王〉戰敗，國被滅。適朝使經〈東王〉地，部卒入市，〈西王〉國人殺之，凡百七十人。〈西王〉懼，遣使謝罪。帝賜敕切責之，命輸黃金六萬兩以贖。六年再遣〈鄭和〉使其國。〈西王〉獻黃金萬兩，禮官以輸數不足，請下其使於獄。帝曰：“朕於遠人，欲其畏罪而已，寧利其金耶？”悉捐之。自後，比年一貢，或間歲一貢，或一歲數貢。中官〈吳賓〉﹑〈鄭和〉先後使其國。時〈舊港〉地有爲〈爪哇〉侵據者，〈滿剌加國〉王矯朝命索之。帝乃賜敕曰：“前中官〈尹慶〉還，  言王恭待敕使，有加無替。比聞〈滿剌加國〉索〈舊港〉之地，王甚疑懼。朕推誠待人，若果許之，必有敕諭，王何疑焉。小人浮詞，愼勿輕聽。”	0
〈將軍山〉， 縣北八十里。〈唐〉初〈夷獠〉擾掠，將軍〈薛萬徹〉討之，屯兵於此，因名。又〈鏵影山〉，在縣西二十九里。有二泉。更流迭止，與晦朔相爲盈縮。	0
残蝉断雁，政西风萧索，夕阳流水。落木无边幽眺处，云拥登山屐齿。岁月如驰，古今同梦，惟有悲欢异。绿尊空对，故人相望千里。追念淮海当年，五云行殿，咫尺天颜喜。清晓胪传仙仗里，衣染玉龙香细。今日天涯，黄花零乱，满眼重阳泪。艰难多病，二陵无奈秋思。	1
若作一句商量，吃粥吃饭阿谁不会。不作一句商量，屎坑里虫子笑杀阇梨。	1
眼迷四库籍，手倦三绝编。愿寻橐驼传，送此龙钟年。	1
席爾達傳八旗通志	0
已，給事中〈張逵〉亦以爲言，乞逮問如《律》，乃敕錦衣衞差官逮〈福達〉至京，仍遣錦衣官逮〈錄〉赴京，下鎮撫司獄待鞫。	0
以平南將軍華皎爲南湘州刺史　〈錢大昕〉《廿二史考異》云：“本傳但云〈湘州〉刺史，‘南’字疑衍。”	0
每日睹佛殊胜相，还如溪上见公时。堂堂风貌无凡圣，只要当人路不迷。	1
古寺乱田间，寻僧夜未还。万缘尘外尽，双树月中攀。化俗多传偈，观空独掩关。问余还嗜酒，何日住庐山。	1
银汉重看拂素盘，依然清影绕阑干。如何不共春风坐，露冷风凄觉夜寒。	1
花外春愁荡桨回。柳边残梦渡江来。笛声吹醒玉龙哀。隔岸闪灯楼一角，绕堤穿涨树千堆。篷窗浅醉两三杯。	1
曰長列。　《漢志》「列」作「烈」。	0
士修殿中御史：《全唐文》卷三三九〈顔真卿〉《湖州烏程縣杼山妙喜寺碑銘》：「〈大曆〉壬子歲，〈真卿〉叨刺於〈湖〉，公務之隙，乃與……〈嘉興〉尉〈陸士修〉……日相討論。」	0
前云驍騎，後又云驍衛府，必有一誤。《舊唐書》四四《職官志》《左右驍衛》條注：	0
三十年，〈曹鴻勛〉以〈貴州〉各軍於〈光緖〉二十六年改編爲常備軍﹑續備軍，共二十四營，嗣因沿邊戒嚴，增募防勇十九營，而籌餉艱難，遂每營酌減人數，凡防﹑練軍及親兵減存一萬五百餘人，次第改習洋操。〈潘效蘇〉於〈新疆〉標﹑防﹑巡﹑練各軍三萬二千餘人內，選存正勇一萬三千餘人，於南北各路勺配分防。	0
寒溪数寸尔，下有万里天。烟云自变怪，寸碧殊湛然。蘋风亦可人，宁妨暂漪涟。终观镜面平，与君受媸妍。有苔绿蒙茸，孺子俯可搴。前窥渐难量，忽此清泠渊。鱼虾亦无踪，但见空月圆。陶翁步屧处，独俾支郎肩。倚策心自知，鸥鹭纷联翩。	1
青海城边秋草稀，黄沙碛里夜云飞。将军不寐听刁斗，月上辕门探马归。	1
六年，〈安西〉都護領四鎮節度﹑支度經略使。　《唐會要》：「〈開元〉六年三月，〈楊嘉惠〉除四鎮節度經略使。」	0
千步长虹跨碧流。两山浮影转螭头。付与诗人都总领。风景。更逢仙客下瀛洲。袅袅凉风吹汗漫。平岸。遥空新卷绛河收。却怪姮娥真好事。须记。探支明月作中秋。	1
導官署：令二人，正八品上。丞四人，正九品上。府八人，史十六人，監事十人。 從九品上。 令掌導擇米麥之事。丞爲之貳。凡九穀之用，隨其精粗﹑差其耗損而供之。	0
飞来峰下雪垂垂，近水人家玉两枝。燕子春寒来不得，却教鸿雁见开时。	1
舊唐書二百卷　 後晉劉昫等撰	0
云母窗棂片片明，往来人在镜中行。七盘峻坂顽如铁，山骨何缘似水精？	1
缧囚往虑问，勤恤意不息。猛虎在陷阱，挑尾尚求食。常忧有诖误，非罪罹暴迫。蔼蔼万乘都，憧憧四方客。一遭纤微衅，鉴垢莫磨拭。是以大君心，惟恐横抵摘。前法著以律，后法编以册。每当炎蒸时，狱器用刷涤。应无古冤血，地下化为碧。我今因牵吟，聊以肝胆沥。刑人皆得辜，不似尤地脉。间归即解鞍，浣手嫌控靮。昔言善烹鱼，必先溉釜鬲。愿言保兢慎，切勿厌此役。夜月可留玩，清樽可独适。一榻宽且平，群动都已寂。可用休其劳，不休庶终夕。	1
本書一九五九年由我局排印出版，距今已久。此次再版，爲全新排校，修改了一些不規範的異體字和舊筆形字。	0
玉骨冰肌耐暑天，移根远自过江船。山塘日日花成市，园客家家雪满田。新浴最宜纤手摘，半开偏得美人怜。银床梦醒香何处，只在钗横髻亸边。	1
朝辞岩禁暮荒城，底是人间辱与荣。料得胸中无点累，每于夜半省钟声。濂洛遗音喜复鸣，未由会面只心倾。平生格物工夫到，好恶真如月样明。草草三间旧揭名，中藏一片爱君诚。骚人赋尽群芳卉，得似梅边读易清。	1
後儒言古者寓兵於農，井田廢而兵農始分，辨之曰：“考之〈春秋〉時，兵農固已分矣。〈管仲〉參國伍鄙之法，〈齊〉三軍出之士鄉十有五，公與〈國子〉〈高子〉分率之，而鄙處之農不與也。爲農者治田供税，不以隸於師旅也。鄉田但有兵賦，無田税，似後世之軍田屯田，此外更無養兵之費。〈晉〉之始，惟一軍，既而作二   軍，作三軍；又作三行，作五軍；既舍二軍，旋作六軍，以新軍無帥而復三軍。其既增又損也，蓋除其軍籍，使之歸農；若軍盡出於農，則農民固在，安用屢易軍制乎！〈隨武子〉曰：‘〈楚國〉荆尸而舉，商農工賈不敗其業。’此農不從軍之證也。〈魯〉之作三軍也，〈季氏〉取其乘之父兄子弟盡征之；〈孟氏〉取半焉，以其半歸公；〈叔孫氏〉臣其子弟，而以其父兄歸公。所謂子弟者，兵之壯者也，父兄，兵之老者也，皆其素在軍籍，隸之卒乘者，非通國之父兄子弟也。其後舍三軍，〈季氏〉擇二，二子各一，皆盡征之而貢於公；若民之爲農者，出田税，自仍然歸之君。故〈哀公〉曰：‘二，吾猶不足。’三家雖專，亦惟食其采邑，豈嘗使通國之農盡屬己哉！〈陽虎〉壬辰戒都車，令癸巳至此，又兵常近國都之證，其野處之農固不爲兵也。”	0
按，承裕父何澤，《新五代史》卷五十六有傳。據其本傳，何澤，廣州人。父鼎，唐末爲容管經略使。澤少好學，長於歌詩，舉進士，爲洛陽令。唐莊宗時，拜倉部郎中。明宗時，數上書言事。明宗嘉之，拜吏部郎中﹑史館修撰。後爲宰相趙鳳彈奏，乃以太僕少卿致仕，居於河陽。時年已七十，晉高祖入立，召爲太常少卿，以疾卒於家。	0
大餘五十九，小餘二百三十五；	0
坛杏无花到水莲，中间辽阔二千年。窗前风月湖边景，只恐丹青未易传。	1
醉倚江楼，长空外、行云遥驻。甚凄凉孤吹，含商引羽。薄夜冷侵沙浦雁，老龙吟彻寒潭雨。蓦凉飙、一阵卷潮来，惊飞去。重欲听，知何处。谁为我，胡床据。谩寻寻觅觅，凝情如许。旧日山阳空有恨，杏花明月今谁赋。恐凭阑、人有爱梅心，空愁伫。	1
〈經〉比舍有姓〈陳〉  ，失其名字，嘗罷尉  ，聞〈經〉家有神人，乃詣門扣頭，求乞拜見。於是〈方平〉引前  與語，此人便乞得驅使  ，比於〈蔡經〉。〈方平〉曰：“君且起，可向日立  。”〈方平〉從後視之，曰：“噫！君心不正  ，影不端  ，終不可教以仙道也  ，當授君地上主者之職  。”臨去，以一符并一傳  ，著小箱中以與〈陳尉〉，告言：〈陳尉〉  以此符治病，有效，事之者數百家。〈陳尉〉壽一百一十一歲  而死。死後，其子孫  行其符，不復效  矣。	0
《遺盦日記》：過子培談。	0
閏月，癸未，〈廣東〉〈瓊山縣〉雨雹，大如斗。 【考異】見《明史》《五行志》，《憲章錄》﹑《二申錄》所載月日同。惟《明史》《天文志》書五年二月丙申﹑癸亥，俱月犯歲星。以曆推之，丙申在二月癸亥，則閏二月也，今于目錄是月下校改。	0
满地霜风吹晓色，荒寒犹有菊枝香。不知篱外舆篮入，正尔亭前扫叶忙。急取绳床坐夫密，旋寻酒盏引而长。老怀老眼老谁语，閒处閒人閒自伤。	1
予於公爲通家後進，公子伯仲與先君宫贊公稱執友，嘗視予方伯公年譜及《辨冤疏稾》，讀之爲掩卷太息。公遭遇過〈李燮〉，義烈似〈甄濟〉，而會不獲比〈濟〉子〈逢〉之追爵其父，公殆不瞑猶視耶！他日遊〈襄〉﹑〈漢〉間，見一二老校退卒，猶能言公拒賊時事，頗備具，乃知公不獨天資忠孝，抑智略有過人也。公爲善於鄉，如廣宗祠，置祭田，卹姻黨，昭昭吟口矣，非公之大者，多不著。	0
案：《漢表》作「節侯劉不害」，此失書諡，又誤「害」爲「審」。	0
常岁海棠时，偷闲须到。多病寻芳懒春老。偶来恰值，半谢妖饶犹好。便呼诗酒伴，同倾倒。繁枝高荫，疏枝低绕。花底杯盘花影照。多情一片，恨我归来不早。断肠铺碎锦，门前道。	1
考绩曾闻谒紫宸，俄看征棹别江津。郎官拜去虽依旧，雨露承来又一新。古县花明千树晓，重城柳色万家春。知君德化吴民久，风俗从兹想更淳。	1
扈圣登黄阁，大将赴朝廷。胡为入云雾，浩荡乘沧溟。	1
歷爲藩鎮從事，後拜侍御史。	0
濟水一疏：戴刪一字，守敬按：據《說文》當作泲，但秦﹑漢以上經典多作濟，相承已久，故《水經》及《注》並作濟，詳下。補：濟水一。據《說文》當作泲，《水經》及《注》並作濟。補：熊會貞有言“通本朱是者作正文”，“全書方有主義”。朱箋王國維校本上卷末，王有重要眉批：“《大典》本，河故二字，（聚珍本不從大典本）細繹文意當是：湛水又東南逕鄧，南流注于河，奪河故河濟有鄧津之名矣。”此段文字應補在卷六，以附證平陰縣在“奪河”之北，不得改“平陰”爲“平縣”。	0
幽期曾不远，策蹇傍溪行。岂亦陈留郡，能寻阮步兵。鸣琴怡逸兴，浊酒寄浮生。落落南朝客，焉知世上情。	1
撒手那边千圣外，祖堂少室长根芽。鹭倚雪巢犹自可，更看白马入芦花。	1
朝宗亭下浪冥冥，何日寻观瘗鹤铭。更欲裹茶邀客去，短篷敲火瀹中泠。	1
万里担簦访道，要知一点灵丹。日乌月兔在朝元。岂在迢迢云汉。罔象求珠易得，离明契后难言。五金八石是虚传。争似阳修阴炼。	1
歲己未，始掌書記於行臺，擢御史掾。〈至元〉八年，用〈王磐〉薦，爲翰林應奉，以才選充會同館副使，兼接伴使。扈駕〈上京〉，賦應制詩二篇，寓規諷意，〈世祖〉顧〈和禮霍孫〉曰：“有才如此，   何可不用！”十二年，陞翰林修撰。十四年，出僉〈河北〉〈河南道〉提刑按察司事，階奉訓大夫。十六年，入爲翰林直學士，以州郡校官多不職，建議定銓選之法。十九年，陞侍講學士，明年，改集賢侍講學士，同領會同館事。	0
〈杜預〉欲短太子之喪，而曰：“君子之於禮，存諸內而已。”安得此野人之言而稱之哉！今有人焉，心不忘乎敬父，而坐則倨以待；情不恝乎愛兄，而怒則紾其臂；亦將曰存諸內而已乎？內外交相維﹑交相養者也，旣飾其外，必求其內，所以求君子之盡其誠；欲動其內，必飭其外，所以導天下而生其心也。今使衰麻其衣，疏糲其食，倚廬其寢處，然而馳情於淫侈以忘其哀慕者，鮮矣；耳目制之，心不得而動   也。藉令錦其衣，肉其食，藻井綺疏金樞玉戶其寢處，雖有哀慕之誠，不蕩而忘者，鮮矣；耳目移而心爲之蕩也。故先王之制喪禮，達賢者之內於外，以安其內；而制中材之外，以感其內。故曰：直情徑行，戎狄之道也。夫鳥獸之啾啁以念死，內非不哀，而外無所飾，則未幾而忘之矣；野人之內存而外不著見者，亦如是而已矣。	0
泼墨晴窗画折枝，翛然不改岁寒姿。于今消歇和羹事，回溯频年有所思。会向花前忆旧人，小梅初发不胜春。明朝挂席江潭去，旷隔乡园又几旬。	1
作客经寒暑，饥驱岁月长。百家成小聚，一抹漏残阳。滞迹鸿遵渚，争名鹿在隍。年来征亩急，比户尽逃粮。	1
红叶落湘川，枫明映水天。寻钟过楚寺，拥锡上泷船。病客思留药，迷人待说禅。南中多古迹，应访虎溪泉。	1
捲得垂帘试捲帘，元来犹剩一枝尖。逗红髣髴回塘远，坠玉参差曲岸添。泯泯春流愁画鹢，娟娟疏影妒银蟾。悬铃买槛皆畴昔，好擭香须远蝶嫌。	1
九月二十三日（月日），往訪繆荃孫。	0
琅庭珍馆一何清，四壁如银窗更明。雨馀草色欺苔色，风送松声杂涧声。芍药花开今四月，杜鹃啼恨到三更。我来暂息白鹤观，忆著故人刘混成。松殿空遗金凤舞，芝田不见铁牛耕。云迷古洞虎狼吼，烟锁平林鸟雀惊。日暮山屏增紫翠，晓来天籁自箫笙。杖头挑月过山北，要趁如今几日晴。	1
白嶽吴允言。	0
怪尔分符坐赤城，东南遥见海霞生。梅开莫寄西来使，春到烦求碧玉精。	1
若木老槎枒。海岛成洼。蛟龙砺角虎磨牙。冤血殷红流不尽，化作秋花。月落素馨斜。一梦繁华。可怜五季帝王家。城外青山山外路，乱骨如麻。	1
取陽晉　“陽晉”原作“晉陽”，今據《史記》《廉頗列傳》《索隱》説乙正。陽晉，衛地，後屬齊。故城在今〈山東〉〈曹縣〉北。	0
【佚】嘉慶四年。	0
邵伯津头闸未开，山城鼓角不胜哀。一川霞锦供行客，且掬荷香进酒杯。	1
揭之 （擢） 〔衢〕路　“衢”原作“擢”。諸本同。誤。《續資治通鑑長編》卷二百七十一云：“時〈交趾〉所破城邑，即爲露布，揭之衢路。”司馬光《涑水紀聞》卷十三云：“時〈交 趾〉爲露布，榜之衢路。”據改。	0
又有〈白狗〉﹑〈舂桑〉﹑〈白蘭〉等諸羌，自〈龍朔〉已後，並爲〈吐蕃〉所破而服屬焉。	0
年来七十罢耕桑，就暖支羸强下床。满眼儿孙身外事，闲梳白发对残阳。	1
裙屐联翩屯北行，春风骀荡拂吟旌。看来时事佛无语，悟到禅机石有情。洗耳听经愁自解，敲诗品茗句偏清。愿依净土消尘障，莫管人间鹬蚌争。	1
初七（十七日）	0
〈蒙古〉立十路宣撫司：以〈賽音諤德齊〉﹑ 舊作〈賽典赤〉，今改。 〈李德輝〉爲〈燕京路〉宣撫使，〈徐世隆〉副之；〈宋子貞〉爲〈益都〉﹑〈濟南〉等路宣撫使，〈王磐〉副之；〈河南路〉經略使〈史天澤〉爲〈河南〉宣撫使；〈楊果〉爲〈北京〉等路宣撫使，〈趙昞〉副之；〈張德輝〉爲〈平陽〉﹑〈太原路〉宣撫使，〈謝瑄〉副之；〈鄂囉哈雅〉﹑ 舊作〈孛魯海牙〉，今改。 〈劉肅〉並爲〈眞定路〉宣撫使；〈姚樞〉爲〈東平路〉宣撫使，〈張肅〉副之；中書左丞〈張文謙〉爲〈大名〉﹑〈彰德〉等路宣撫使，〈游顯〉副之；〈鈕祜祿納哈〉爲〈西京路〉宣撫使，〈崔巨濟〉副之；〈廉希憲〉爲〈京兆〉等路宣撫使。	0
〈兩澗水〉， 在所西。志云：所東西各有澗，至〈登高山〉下合爲一，〈漢源〉之田仰此以灌溉。○〈渥洼池〉，在蠻部，中産良馬。其前後之田皆膏腴也。	0
秋风萧瑟过重阳，黄菊花开酒正香。人世相逢须尽醉，牛山何必涕沾裳。	1
一水何烦远溯洄，荔支湾上柳塘隈。大夫旧创迎风馆，中圣新持避暑杯。疏雨洒松棋子落，暗潮翻荇棹歌来。濠梁陈迹湘累怨，玉麈挥残赋莫裁。	1
从此春郊闲觅醉，鸟声和我余欢。东风吹出百花团。晴光罨蔼，妆点好溪山。伯是清明寒食节，石泉槐火无端。春愁如水又回还。绿波时皱，底事与卿干。	1
臣仰惟陛下天資睿明，聖學淵懿，顧非群臣所能仰望。而若稽古訓，虚受直言，二紀于兹，積勤不倦。嘗命館閣儒臣編類《國朝文鑑》，奏疏百五十六篇，猶病其太略，兹不以臣既愚且陋，復許之盡獻其書。萬機餘閒，幸賜紬繹，推觀慶曆﹑元祐諸臣其詞直，其計從，而見效如此；熙寧﹑紹聖諸臣其言切，其人放逐，而致禍如彼。然則國家之治亂，言路之通塞，蓋可以鑑矣。臣不任惓惓之誠。	0
南泉多载夜光还，健步移梅种玉山。八十二翁犹矍铄，苦吟不放此心闲。	1
闻道中兴帅，今除第一流。犬牙聊制敌，猿臂即封侯。把酒逢元亮，哦诗得子猷。何妨留此杰，相与复神州。	1
中軍臨川王當爲臨川王蕭宏。《梁書》卷二十二《太祖五王》：臨川靖惠王宏，字宣達，太祖第六子也。天監元年（五○二），封臨川郡王。三年，加侍中，進號中軍將軍。	0
诸子明大意，圣门贵日新。后儒事佔毕，考释徒伤神。至道元非穷，闻识良有垠。所以君子学，战战还兢兢。捕猫精内守，抱鸡神外冥。本植枝繁硕，源深流自澄。愧我仳离久，日暮还家庭。拈此端的语，殷勤寄高明。	1
我行近十日，已至峡山麓。双崖豁翠屏，林峦迭起伏。奔湍泻清驶，盘涡此一蓄。遥传古帝子，脱屣来空谷。至今清月夜，笙箫出深竹。吾本澹宕人，遐想结薖轴。投身入尘寰，浮名苦徵逐。峡中数往来，半生愧碌碌。赋诗谢山灵，苦语聊自勖。	1
〈天聖〉四年丙寅（一○二六），公年八歲。	0
云斋曾宿借方袍，因说浮生大梦劳。言下是非齐虎尾，宿来荣辱比鸿毛。孤舟千棹水犹阔，寒殿一灯夜更高。明日东林有谁在，不堪秋磬拂烟涛。	1
注云：“白狼水又東北逕昌黎縣故城西，《地理志》曰：交黎也，東部都尉治，王莽之禽虜也。”	0
公道橋之水，一自阮千户墓南，過陳家橋，至九龍岡入於湖。一自康營來，過朱公廟。又東過孔家橋。又東過于家壩。又東至胡家嘴，入於荒湖。	0
天开洞壑倚层湍，见说周人自考槃。瑶草岁深凝作石，流霞春暖液为丹。峰头鹤度三山渺，江上涛飞两月寒。碧海玄洲何可遇，白云空自长琅玕。	1
冬十月丙申朔，日有食之。	0
四十年来兰茝缘，数千里外隔云天。羹调鼎鼐消冰雪，雨洒干矛靖燧烟。霄汉丘园星自异，曲江池草梦徒悬。民情到处堪图绘，郑侠前模今也传。	1
画角声中朝暮浪，青山影里古今人。烟低紫陌千行柳，日暮朱楼一曲歌。洛水波声新草树，嵩山云影旧楼台。云布长天龙势逸，风高秋月雁行齐。风递莺声喧座上，日移花影倒林中。芳园醉散花盈袖，幽径吟归月在帷。极目远山烟外暮，伤心归棹月边迟。	1
三年正月壬午，有星晡前晝見東北，在井左右，色黃，大如橘。〈魏〉師之應也。黃星出于〈燕〉墟而〈慕容氏〉滅，今復見東井，〈涼室〉亡乎？四年四月己酉，〈華山〉崩。〈華山〉，西鎭也。天又若曰：星孛于房，旣有徵矣，鎭傾而國從之。先是，元年十二月，金犯羽林；二年十二月至四年十一月，火再入之。五年五月，太白晝見胃﹑昴，入羽林，遂犯畢。畢又邊兵也。六月，上自將西征。秋八月，進圍〈姑臧〉。九月丙戌，〈沮渠牧犍〉帥文武將吏五千餘人面縛來降。明年，悉定〈涼〉地。 或曰星孛于房，爲大臣之事，又饉祥也。火入鬼，犯軒轅，又稼穡不成。自元年已來，將相薨尤衆。至〈眞君〉元年，州鎭十五盡饑。	0
和风习习日曈曈，浮碇冈头白发翁。蚤向一乡称善士，晚从三径伴园公。啸歌老态形骸外，然诺平生礼法中。百岁相期眠食稳，西园笠屐共从容。比闾同井两扶持，少小金兰老不移。问齿我多君四岁，宜家君胜我齐眉。追随耕凿行歌处，换抱儿孙共岁时。从此百年期一日，一尊浊酒两篇诗。	1
《周易開題義》十卷 〈梁蕃〉撰。	0
後於〈鍾山〉聽講，母〈王氏〉忽有疾，兄弟欲召之。母曰：“〈孝緖〉至性冥通，必當自到。”果心驚而返，鄰里嗟異之。合藥須得生人葠，舊傳〈鍾山〉所出，〈孝緖〉躬歷幽險，累日不値，忽見一鹿前行，〈孝緖〉感而隨後，至一所遂滅，就視，果獲此草。母得服之，遂愈。時皆歎其孝感所致。	0
案《御覽》引然作也，義同。	0
草香沙暖水云晴，风景令人忆帝京。还似往年春气味，不宜今日病心情。闻莺树下沈吟立，信马江头取次行。忽见紫桐花怅望，下邽明日是清明。	1
《漢官儀》曰：“諸侯功德優盛，朝廷所敬異者，賜位特進，在三公下。”	0
乌宦名园古所闻，古人佳致属今人。一林风月年年在，吟弄依然只缙绅。	1
《渾天象注》一卷 〈王蕃〉撰。	0
丅災   󱕴休	0
《陳暘叔登西樓》 〈鎮江〉，下同。	0
提刑學士一日同文發先輩來遊澹巖，且不預知，忽爾轝鑣入寺。善琦驚而復謝：“不獲出山遠迎台旆。”學士曰：“訓狐不相報。”善琦則對“公行不動塵”云云。公乃笑。迤邐歷觀巖穴，頗聽妙語琅琅，清風習習，其德可稱，如周茂叔。越二日，詣城謝公於行衙，伏承佳篇見惠。一覽，使人神怡氣逸。礱石刻之，與山谷黄公同傳其盛美。	0
七月甲戌，熒惑從行入輿鬼，犯積尸。	0
烈烈寒气严，寥寥天宇清。	1
〔二世〕侯〈柱〉　尚主。	0
又同書卷三○《郢州忠烈行祠記》：「舉入〈郢〉之師，以臨〈襄〉〈沔〉，定〈南陽〉，毋敢膺其鋒者。其後一出而平〈虢略〉，下〈商於〉，再出遂取〈許昌〉，以瞰〈陳留〉。夷人畏遠北遁，中原百姓牛酒日至，謂旦夕天下可定。不幸謀未及展，事忽中變。」	0
募朝士爲乾兒義子至三十餘輩。若〈尹耕〉﹑〈梁紹儒〉，早已敗露。此輩實衣冠之盜，而皆爲之爪牙，助其虐燄，致朝廷恩威不出於陛下。此〈嵩〉負國之罪八也。	0
五度　一十六   四度　八十四　八十八   四度　八十一　八十九半   四度　九十二　九十五半	0
 B《贈聶尊師》聶尊師，聶師道，見C。師道居歙州，杜荀鶴池州人，故。	0
小疾蠲除尽，闲愁垦辟空。时光鸡唱里，生计碓声中。戒婢储猿果，看奴织鹤笼。老人新得道，处处见神通。	1
《先朝故事》二十卷 〈劉道會〉撰。	0
章甫文身俗各安，苏仙化鹤必遭弹。要令筚路蓝缕国，一骋褰裳濡足观。盲论烛槃同虱讼，人穿珠孔较蚁难。可怜伏案一蝉蜕，似为大官烹马肝。国武民权皆戏论，干戈不到乃金汤。必求黔首饶生计，莫厌胡雏满洛阳。大起工场销土货，力争传教许通商。祇今第一筹边策，非止关怀为梓桑。	1
是年有〈崔翰〉墓誌，記云：“〈南陽公〉文章稱天下。”	0
生員喬　升施錢二百四十文　化錢四千八百文	0
紫粉　大八丹	0
苑门辟千扇，苑户开万扉。楼殿闻珠履，竹树隔罗衣。	1
《宋史》卷四三《理宗紀》三。	0
王在宗周，旦，王各穆廟，即	0
《無錫志》：「鄉黨」之名，見於《禮》經，由來遠矣。周制：萬二千五百家為鄉，而鄉有大夫﹑有士；猶漢之縣也。唐循秦﹑漢之舊，縣邑天下。高祖以百戶為里，五里為鄉；四家為鄰，四鄰為都；在邑為坊，在野為村。宋神宗用王安石之策，行「保甲」之法。以五家為小保，五小保為一大保，十大保為都，都統於鄉。由是「鄉」﹑「保」之名，著稱於世。今備錄如左，而茲邑之阨塞，瞭然可見。津梁，所以通徒行者，併附錄焉。	0
凡司天臺學生，〈女直〉二十六人，〈漢〉人五十人，聽官民家年十五以上﹑三十以下試補。又三年一次，選草澤人試補。其試之制，以《宣明曆》試推步，及《婚書》﹑《地理新書》試合婚﹑安葬，幷   《易》筮法﹑六壬課﹑三命五星之術。	0
〈泠水〉，今名〈遲水〉，源出〈九疑山〉。	0
盘盘古堰带崩沙，绿树阴□四五家。十二宝桥今日过，一湾流水浸桐花。	1
长日融和舞细腰，谁家庭院不相招。江皋二月斜风急，拚逐飞花过短桥。	1
十一年十月，命隨處站赤，直隸各路總管府，其站戶家屬，令元籍州縣管領。	0
下拜亲膺一札书，隋河风柂送行舻。晓辞汉署茅留蕝，暮听廉歌裤换襦。方志贡珍传磬错，客庖羞品盛鱼腴。双旌引入柔桑陌，少驻骖驔捋美须。	1
领袖吾家事，由来二十春。虚怀能应物，直气肯随人。逝水流方远，临池墨尚新。声闻双树子，不见叶间身。	1
莫怨江潭摇落久。似说年时，此恨人人有。欲驻朱颜宜倩酒。镜中争与花俱瘦。雨横风狂今夕又。前夜啼痕，还耐思量否。愁绝流红潮断后。情怀无计同禁受。	1
八卦畫而萬象分，此文字所由作也。自五帝迄戰國，雖六書之法，形制或異，然篆籀猶存，未失本意。秦變末俗，始改散隸，後世益以譌謬。傳寫六經﹑《論》﹑《孟》，間改舊文，而諸儒用今字爲注解，因今韻立音訓，道隨説隱，義逐時晦，爲不少矣。韓退之云：“凡爲文辭，宜略識古字。”故寶蓄科斗《孝經》及漢衛宏官書以爲依據，奈何後之人不復致意於斯也！	0
毵毵柳色一番新，燕舞莺啼满院春。我欲问花花不语，伤心犹恋赏花人。	1
玉骨亭亭，香痕淡淡，朦胧月照湖边。有倩妆仙子，瘦影堪怜。含泪盈盈不语，空房里、凉露珠圆。更难解，个侬情绪，雪藕丝牵。凄然。飞琼已去，算冰雪聪明，早误婵娟。恨罡风吹散，命薄如烟。犹记花开姊妹，缠绵煞、心素频传。到今后，搴芳人至，不住心酸。	1
〈道光〉元年三月，奉旨以三品京堂候補。七月，授光禄寺卿。三年，賞副都統銜，充〈哈密〉辦事大臣。五年，補正黄旗〈漢軍〉副都統。六年，〈喀什噶爾〉逆〈回〉〈張格爾〉滋擾。七月，奏言：“賊匪已入〈葉爾羌〉所屬之十三臺〈伊勒都〉地方，戕害守兵，文報梗阻。派兵速赴〈阿克蘇〉救援，會〈哈密〉安設糧臺，請兵防範。”諭曰：“〈哈密〉爲〈新疆〉咽喉要地，關外糧餉向由辦事大臣經理。〈恆敬〉前在〈四川〉軍營曾經辦理糧餉，著在〈哈密〉辦理一切，轉飭派出之道員等及地方官迅速轉運，源源接濟，毋得短絀遲誤。”尋奏留〈涼州鎮〉兵五百名駐守〈哈密〉，並請各營官兵不分馬步，每兵借銀四兩，官弁借俸一年，以資添補，允之。署〈伊犂〉將軍〈德英阿〉等籌議〈回疆〉鼓鑄事宜，上命與〈恆敬〉會同籌畫妥議。旋議請將〈阿克蘇〉﹑〈喀喇沙爾〉兩處本年例解〈伊犂〉銅斤截留〈阿克蘇〉，俾資添鑄，以免往返解運之繁，俟軍務完竣，仍照舊章辦理，從之。九月，奏〈烏魯木齊〉每月運送糧麪，計口授食，僅敷一月之需。〈哈密〉〈回子〉郡王銜﹑貝勒〈伯錫爾〉懇請親帶〈回〉兵二百名，前赴軍臺，聽候調遣。又據籲請湊備〈回〉户牛車一千輛，輓運軍糧，至〈吐魯番〉交卸。諭：“〈恆敬〉與〈盧坤〉﹑〈鄂山〉﹑〈英惠〉等通盤熟籌，會商妥辦。至〈回〉王所備車輛，如果得力，卽留供輓運，照例支給腳價。”十月，以〈哈密〉爲〈新〉疆南北衝衢，額設馬匹僅足供尋常差務，現值大兵西下，軍書絡繹，不敷遞送，請每臺添設馬匹﹑人夫，   以資接濟。上如所請，復諭曰：“經此次增添之後，軍需緊要差使，自可迅速應付。儻有遲誤，惟〈恆敬〉是問。”	0
轩台聊可习，仙的不难登。转箭初调筈，横弓先望堋。惊心一雁落，连臂两猿腾。直知王济巧，谁觉魏舒能。空心不死树，无叶未枯藤。择贤方至此，传卮欣得朋。	1
雨霽，〈懿〉乃合圍，作土山地道，楯櫓鉤衝， 楯，干也，攻城之士以扞蔽其身。櫓，樓車，登之以望城中。鉤，鉤梯也，所以鉤引上城者。衝，衝車也，以衝城。 晝夜攻之，矢石如雨。〈淵〉窘急， 窘，巨隕翻。 糧盡，人相食，死者甚多，其將〈楊祚〉等降。八月，〈淵〉使相國〈王建〉﹑御史大夫〈柳甫〉請解圍卻兵，當君臣面縛。〈懿〉命斬之，檄吿〈淵〉曰：“〈楚〉﹑〈鄭〉列國，而〈鄭伯〉猶肉袒牽羊迎之。 《左傳》：〈楚莊王〉圍〈鄭〉，克之，入自〈皇門〉，至于逵路，〈鄭伯〉肉袒牽羊以逆。 孤天子上公， 〈漢〉太傅，位上公。〈懿〉時爲太尉而自謂上公，以太尉於三公爲上也。 而〈建〉等欲孤解圍退舍，豈得禮邪！二人老耄，傳言失指，已相爲斬之。 爲，于僞翻。 若意有未已，可更遣年少有明決者來！” 少，詩照翻。 〈淵〉復遣侍中〈衞演〉乞克日送任， 送任，謂送質子也。復，扶又翻。 〈懿〉謂〈演〉曰：“軍事大要有五：能戰當戰，不能戰當守，不能守當走；餘二事，但有降與死耳。 降，戶江翻。 汝不肯面縛，此爲決就死也，不須送任！”壬午，〈襄平〉潰，〈淵〉與子〈脩〉將數百騎突圍東南走，大兵急擊之，斬〈淵〉父子於〈梁水〉之上。 《班志》：〈遼東郡〉〈遼陽縣〉，《註》云：〈大梁水〉西南至〈遼陽〉，   入〈遼水〉。《水經註》：〈小遼水〉出〈玄菟〉〈高句麗縣〉〈遼山〉，西南流逕〈襄平縣〉，入〈大梁水〉；水出北塞外，西南流而入于〈遼水〉。 〈懿〉旣入城，誅其公卿以下及兵民七千餘人，築爲京觀。 〈杜預〉曰：積尸封土於其上，謂之京觀。觀，古玩翻。 〈遼東〉﹑〈帶方〉﹑〈樂浪〉﹑〈玄菟〉四郡皆平。 〈漢〉〈帶方縣〉，屬〈樂浪郡〉，〈公孫氏〉分立郡。〈陳壽〉曰：〈建安〉中，〈公孫康〉分屯有以南荒地爲〈帶方郡〉，〈倭〉﹑〈韓〉諸國羈屬焉。樂浪，音洛琅。菟，同都翻。	0
高亭已寂寞，山水自清音。主人去已久，此意谁复寻。梦回还旧观，川上有微吟。于焉继前作，因见平生心。	1
△梓州刺史馮宿碑 〈王起〉撰。〈柳公權〉書。　正書。　〈開成〉二年五月。　在〈西安〉府學。	0
道光間潤州（鎮江）本乃活字印本，今杭州大學圖書館著録，為劉氏嘉業堂遺書。	0
离堂暗风雨，客路纷干戈。翁今负戴去，发兴青林阿。薰风入高柳，菡萏已凌波。惜不数日留，共倾池上荷。文成读书处，飞瀑漱烟萝。回首竹间楼，秀句无人哦。白石聊可煮，紫芝谁当歌。陶公云忘世，慷慨咏荆轲。乾坤日凋瘵，多士留夸毗。平生悃款意，未敢隘伯夷。通介两龃龉，进退一然疑。朗朗百间屋，汪汪千顷陂。鸡鸣觏君子，谈笑何温其。白日不觉晚，青山相与期。梅风薰小阁，萝月照行衣。送君自崖返，悲来吟《式微》。	1
灵槎明日渡江南，天上风情想尽谙。记得霓裳三两调，等闲休便向人谈。	1
雪夕张灯白昼同，坐知酒价长新丰。月来方丈三山外，春在元戎十乘中。玉塞已传台衮拜，火城先看相家风。公归端是千年鹤，回首鹓行一梦空。	1
《南華釋名》一卷， 〈金人瑞〉撰。	0
李丈參政罷政歸鄉里時，某年二十矣。時時來訪先君，劇談終日，每言秦氏，必曰咸陽，憤切慨慷，形於色辭。	0
缫尽丝千尺。恁殷勤、分经布纬，七襄云织。锦上易翻新花样，依旧愁深似昔。看雪练、涛飞盈匹。轧轧声中悲婺妇，背篝灯、自掩残宵泣。心绪苦，暗虫识。秋闺我亦伤心极。坐深更、寒侵十指，几曾抛得。旧梦春明凄迷处，空对霜天月白。便雾毂、烟绡谁惜。宛转离肠回不尽，课孤儿、夜读鸣机侧。无一语，泪沾臆。	1
野鹰来，万山下。荒山无食鹰苦饥，飞来为尔系綵丝。北原有兔老且白，年年养子秋食菽。我欲击之不可得，年深兔老鹰力弱。野鹰来，城东有台高崔巍。台中公子著皮袖，东望万里心悠哉。心悠哉，鹰何在！嗟尔公子归无劳，使鹰可呼亦凡曹，天阴月黑狐夜嗥。台上有客吟秋风，悲声萧散飘入空。台边游女来窃听，欲学声同意不同。君悲竟何事，千里金城两稚子。白马为塞凤为关，山川无人空自闲。我悲亦何苦，江水冬更深，鳊鱼冷难捕。悠悠江上听歌人，不知我意徒悲辛。使君未来襄阳愁，提戈入市裹毡裘。自从毡裘南渡沔，襄阳无事多春游。襄阳春游乐何许，岘山之阳汉江浦。使君朱旆来翻翻，人道使君似羊、杜。道边逢人问洛阳，中原苦战春田荒。北人闻道襄阳乐，目送飞鸿应断肠。	1
《魏書》《地形志》〈廣川郡〉領有〈武强縣〉。按〈武强縣〉本〈漢〉〈武遂縣〉地，〈晉〉分置〈武强縣〉，《晉書》《地理志》無〈武强縣〉，脱也。《讀史方輿紀要》云：「〈晉〉末析置〈武强縣〉，屬〈武邑郡〉。」原縣在今〈河北〉〈武强縣〉西南，此〈武强縣〉乃〈劉宋〉僑置，《宋書》《州郡志》〈冀州〉〈廣川〉太守下有〈武强〉令。《隋書》《地理志》〈長山縣〉下云：「舊曰〈武强〉，置〈廣川郡〉，〈北齊〉併〈東清河〉﹑〈平原〉二郡入，改曰〈東平原郡〉，〈開皇〉初郡廢，十八年改〈武强〉曰〈長山〉。」《太平寰宇記》亦云：「〈長山縣〉， 本〈漢〉〈於陵縣〉地。〈宋武帝〉於此僑立〈廣川郡〉，又於郡理僑立〈武强縣〉。〈高齊〉〈天保〉七年改〈廣川郡〉爲〈東平原郡〉。〈開皇〉三年廢〈東平原郡〉，乃移〈武强縣〉入廢城中。十六年，復以〈武强〉爲〈長山縣〉，取今縣西南三十五里〈長白山〉爲名。」然則〈後魏〉﹑〈北齊〉之〈武强縣〉是僑置在〈長山縣〉也。按〈長山縣〉已於一九五六年併入〈鄒平縣〉，此縣本在〈鄒平〉之東，故〈後魏〉﹑〈北齊〉之〈武强縣〉是在今〈山東〉〈鄒平縣〉東也。	0
滇蜀军三合，今朝大义明。鬼雄如可作，私斗肯相争。孕育坤维气，恢张益部声。晶瑩馀故剑，留待斩长鲸。	1
烧火连山暗，春云出谷迟。避人投野店，系马就疏篱。旧字颓垣在，新愁客枕知。清明无几日，细与数归期。	1
平生温厚总如春，拂袖乘风四海巡。子美沉雄疑转世，希文忧乐是前身。盛名在昔闻三晋，花甲于今恰一轮。何日南游来过峡，与君同醉大江滨。	1
二十二日己未。　早，上御乾清宫，講官牛鈕﹑張玉書﹑湯斌進講：九二涣奔其杭二節﹑六三涣其躬二節。湯斌講次節，有公爾忘私，國爾忘家等語。講畢，上曰：「公爾忘私，國爾忘家，亦徒有此語耳！欲得其人甚難。」張玉書奏曰：「此全在居心如何，外貌殊難知也。」上曰：「一心爲公能有幾人？」玉書奏曰：「人臣能爲公爲國，則身名俱泰；一涉於私，則名敗身裂，究竟於己無補。」上然之。　辰時，上御乾清門，聽部院各衙門官員面奏政事。刑部爲廣西察審錢糧，以郎中希福﹑楊茂倫，員外辛寶﹑杜林引見。上問尚書喀爾圖等曰：「伊等辦事若何？」侍郎禪塔海奏曰：「伊等辦事俱優。」上又問侍郎佛倫曰：「郎中希福辦事若何？」佛倫奏曰：「希福歷年既久，其人復優，最能辦事。」上曰：「廣西省分遼遠，路途險峻，希福年老，且新從兵間來，不必遣往。辛寶年壯，着遣行。」佛倫奏曰：「臣等亦知希福年老，且新從行間來，但以其年久人優，故爾派出。」奏畢，部院官員出。　大學士﹑學士隨捧折本面奏請旨：爲吏部題督捕侍郎温代調補員缺，開列學士石柱等職名事。上曰：「通政司左通政達哈塔其人堪用，先在督捕時聲名甚佳，着陞授此缺。」　又爲兵部題原任總兵官李之蘭侄李承震﹑李承祖議革職，給該管之主爲奴事。上曰：「李承震﹑李承祖着革職，其李之蘭同産兄弟及親伯叔子，俱從寬免給該管之主爲奴。餘依議。」 未時，上御保和殿，賜請安進貢喀爾喀部落土謝圖汗族弟之子厄爾得尼綽克圖阿海達爾麻札卜台吉﹑車臣汗次子厄爾得尼巴圖爾彭楚克台吉﹑札薩克墨勒根諾顔之弟墨勒根台吉﹑厄勒克代青諾顔第三子墨勒根阿海台吉等食畢，復召四人至御座前，親以酒賜之。　本日起居注官傅臘塔﹑潘耒。	0
著脚孤危草不生，没栖泊处等闲行。临风阔却噇空口，断送浑家入火坑。	1
天台人物考無卷數 張廷琛輯　兩銘樓叢書稿本　南大叢	0
〈蕭良昌〉，〈湖南〉〈邵陽〉人。家貧，貿漆，事父孝。兄弟四，〈良昌〉其少季。析居，伯﹑仲﹑叔皆有一子，伯﹑仲早卒，叔攜其子出游，〈良昌〉召伯﹑仲子與同居，率之貿〈荆〉﹑〈襄〉間。家漸起，始娶婦。歲除，具酒奉父，父語〈良昌〉曰：“兒能撫存孤姪甚善，顧安得汝叔兄父子復還耶？”〈良昌〉跪白父曰：“兒欲行求久矣。”明歲遂行。時傳叔兄在〈雲南〉，〈良昌〉行六閱月，貲且盡，途窮哭泣，目盡腫。晨行至一村，遇曉汲者，則叔兄子也，乃與見叔兄，偕歸，父乃大慰。年八十   餘，乃爲諸子析居，厚兄子而薄其子，其子亦受之無間言。	0
一百重滩水，篙篙与石争。风雷随地转，岩壑逐人行。舟子寒相怨，沙禽暮亦惊。何当归旧隐，高卧掩柴荆。	1
字正孺，一字廉生﹑蓮生。山東福山人。光緒六年（）進士。授編修。官至國子監祭酒。庚子（）八國聯軍進攻北京時，任京師團練大臣，城陷自盡。諡文敏。精金石碑版之學，富收藏，爲發現殷墟甲骨第一人。	0
〈賢〉 四月遷刑部尙書。   〈王廷相〉 四月任。	0
淋漓放笔类春流，更望缫丝细细抽。直到江郎才尽日，才知更上一层楼。	1
罗浮旧侣，仙迹曾栖，一剪洞云溜碧。花迷试梦，橘蠹淹秋，怡好舞衣藏得。问匆匆、粉怨香愁，情丝因谁暗织。壁镜分明，可念春来消息。看取团栾样巧，中有柔奴，玉腰纤魄。翾飞小影，阅到枯形，密绪尚怜攲侧。付兰闺，掺手亲缫，却恐蚕娘未识。剩几片、芳草宫斜，罗裙空忆。	1
黄金柳嫩摇丝软。永日堂堂掩。卷帘飞燕未归来。客去醉眠敧枕、殢残杯。眉山浅拂青螺黛。整整垂双带。水沈香熨窄衫轻。莹玉碧溪春溜、眼波横。	1
朱夏洞天明，仙宫敞玉京。烟霞通一道，歌管并诸生。香气因风度，瑶华是石成。从来耽羽化，今日共霞征。	1
郡城南接大堤游，日晚人归古渡头。家傍寒塘鱼作市，门临荒渚鹜为洲。夕阳舟楫频来往，野水乾坤任拍浮。景色不须愁已暮，月明还照荻花秋。	1
林下埋头倦送迎，偶闻时事也堪惊；朝多安石更新法，世少汾阳复旧京！恋岫云无争出意，在山泉有不平鸣。何须更羡功名贵，「诗话」新编两卷成。	1
〈黃宗漢〉十月壬戌革。癸亥，〈孫葆元〉吏部右侍郞。	0
五月，戊寅朔，〈范仲淹〉言：“臣近親奉德音，以〈孔道輔〉曾言遷都〈西洛〉，臣謂未可也。國家太平，豈可有遷都之議！但〈西洛〉帝王之宅，負〈關〉﹑〈河〉之固，邊方不寧，則可退守。宜漸營廩食，〈陝西〉有餘，可運而下，東路有餘，可運而上，數年之間，庶幾有備。太平則居〈東京〉通濟之地以便天下，急難則居〈西洛〉險固之宅以守中原。《易》曰：‘王公設險以守其國。’此之謂也。先王修德以服遠人，然安不忘危，故不敢去兵。陛下內惟修德，使天下不聞其過，外惟設險，使四夷不敢生心，此長世之道也。” 【考異】〈李燾〉曰：據〈仲淹〉《乞修京城劄子》云：〈景祐〉三年，五月初，請修〈西京〉。今附見朔日。	0
暖风帘幕卷春阴。歌吹画堂深。云袖纤纤捧玉，霞觞滟滟浮金。佳辰恨我，空传善颂，阻缀朋簪。莫笑海滨乡味，尊前会有知音。	1
茅舍认君家，清溪漾浅沙。路谙前度马，两溅晚来花。煮茗催明月，瞻云断綵霞。主人无限兴，壶矢任交加。	1
狷，疾也，音絹。	0
〈含〉至〈江寧〉，司徒〈導〉遺〈含〉書曰：	0
檐雨垂垂，夜未寝、茶鼎暗潮。谯门掩、画鼍寒咽，朱杖三敲。此际邻墙谁过酒，红珠一串滴春槽。想那人、灯畔卸头时，香半销。胭脂湿，无限娇。锁山黛，敛荑苗。怕绣衾无梦，愁到明朝。湘水泣乾妃子竹，红心凉透美人蕉。待蕙风、吹暖凤皇琴，弦再调。	1
烈烈西平，社稷是寄。讨定叛逆，一雪国耻。巍巍柱天，赫赫盖世。钟鼎勒勋，山河存誓。	1
缓酌中泠水，曾传第一泉。如能作霖雨，沾洒遍山川。	1
黛角棱分，山尖样软，浅涡双亸。界破花钿，何曾用梳裹。酸来自拥，刚配得、目低眉锁。婀娜。芳缕乍迎，胜樱桃含颗。凝脂欲涴，搓粉无痕，遮他杏衫可。攀枝臭蝶，宝鼎拨新火。为问镂金带，拭涕背人知么。感嚏频应是，思我好春闲坐。	1
故人河内守，昨日报已亡。同气泣上党，悲风生太行。曩为众所惜，今复人共伤。阮籍本真率，感慨寿不长。	1
幽燕沙雪地，万里尽黄云。朝吹归秋雁，南飞日几群。中有孤凤雏，哀鸣九天闻。我乃重此鸟，綵章五色分。胡为杂凡禽，雏鹜轻贱君。举手捧尔足，疾心若火焚。拂羽泪满面，送之吴江濆。去影忽不见，踌躇日将曛。	1
谁言广陌好，陋巷亦清幽。夜月春长满，晴云昼不收。宫中闻报漏，门外度鸣驺。时复乘间兴，凭轩望五楼。	1
封三等侯者：武拜﹑ 一作吴拜，順治八年正月。尋削，後封一等子。 李國翰﹑ 三等男李繼學子，順治十年閏六月由襲爵以軍功晉封。雍正七年其裔孫降襲三等伯，懋烈。 馬得功﹑ 順治十八年三月。後贈一等。 施琅﹑ 康熙二十二年 九月，靖海。 和隆武﹑ 贈一等伯和起子，乾隆四十一年正月由襲一等子以軍功晉封，果勇。 明亮。 嘉慶二十四年十一月，襄勇。	0
黑漆昆崙把钓竿，古帆高挂下惊湍。芦花影里弄明月，引得盲龟上钓船。	1
五年春正月丁酉朔，〈沙陀〉首領〈李盡忠〉陷〈遮虜軍〉。〈太原〉節度使〈竇澣〉遣都押衙〈康傳圭〉率〈河東〉土團二千人屯〈代州〉，將發，求賞呼譟，殺馬步軍使〈鄧虔〉。〈竇澣〉自入軍中安慰，仍借率富戶錢五萬貫以賞之。朝廷以〈澣〉非禦侮才，以前〈昭義〉節度使〈曹翔〉檢校尙書右僕射，兼〈太原〉尹﹑〈北都〉留守﹑〈河東〉節度使；又以左散騎常侍〈支謨〉爲〈河東〉節度副使。	0
〈周敘〉，〈湖廣〉〈九溪衞〉籍，〈河南〉〈息縣〉人。由進士，十二年任右。	0
荆棘余生，忧来百端，病亦戏予。忆髫年羸弱，时亲药裹，名场毷氉，空逐公车。门荫除官，牵丝黄绶，窃禄东都十载余。因风便，便频登启事，渐即康衢。乘边竞重储胥。愧曲突徙薪计尚疏。笑鸥波浩荡，几同传舍，蠹鱼纠结，又校官书。少也多愁，老而善病，七十光阴过隙驹。酸甜味，倘逢人巧算，细与乘除。	1
宦达推闽海，台星两耀时。喜君初上绩，结主复先资。会应风云起，恩承雨露私。秋高重聚首，何用怅临岐。	1
冬至宴，〈順治〉間制定如元旦儀，後往往停罷。元會宴，凡元正朝會，歲有常經，遇萬壽正慶，或十年國慶，特行宴禮。〈乾隆〉三十五年﹑五十五年，聖製《元會作歌》，宴儀如前。惟行酒後，《慶隆舞》進，司章歌作，司舞飾面具，乘禺馬，進《揚烈舞》。司弦箏阮節抃者，以次奏技。《喜起舞》，大臣入，行三叩禮，循歌聲按隊起舞，歌闋，笳吹進，〈番部〉合奏進，內府官引〈朝鮮〉俳，〈回部〉﹑〈金川〉〈番〉童陳百戲，爲稍異耳。	0
今我老无崖险句，送人行不折杨花。前头有问又须道，黄面禅和吃酽茶。	1
這裏，聚在一縣之下和亭並列，足見其範圍和亭相當。所以聚這一類居民點的實際數量是很大的，酈注記載的只是其中比較著名的少數而已。例如卷十，淮水注的“垓下聚”，以漢高祖破項羽而出名；卷三十一，淯水注的“小長安聚”，則因漢光武帝敗於甄阜而爲人們所習知。	0
马耳萧萧雪拥裘，乱山南下是处州。自从天地生吟骨，何处江山无脚头。空有梦随东野去，可无言送子长游。白云在望频回首，珍重归期记麦秋。	1
案：另一《陳寶箴履歷》鈔件作“八月十八日”（《陳寅恪家族稀見史料探微》頁九五），此從官檔。	0
西斋酒醒篆烟残，手汲新泉破月团。芳草池塘春入梦，绿阴帘幕昼生寒。由来中散裁书懒，老去渊明束带难。却笑闲缘除未得，每从人觅异书看。	1
〈朱國祚〉《孝宗大紀》一卷	0
每科舉時，先于諸州分縣赴試。詩賦者兼論策，作一日；經義者兼論策，作三日；號爲鄉試，悉以本縣令爲試官。時秀士有未願 （赴） 〔起〕者，州縣必根刷遣之。願試之士，唯雜犯者黜。榜首曰鄉元，亦曰解元。	0
风急交河水正浑，黄沙日落战云昏。牛羊满地干戈里，独立营门望五原。	1
银河耿耿兮玉漏沉，月色横斜兮夜已深。倚阑干兮不寐，听四壁兮虫吟。中夜思君兮停素琴，永怀惆怅兮步花阴。关山远隔兮谁为知音，聊赋短章兮以写余心。盼归来兮谈笑酒盈斟。	1
方愧无由洗俗尘，喜逢竹外一枝春。看来未敢轻攀折，待侑诗篇赠故人。	1
朗玉微瑕在，分明异璞瑜。坚贞宁可杂，美恶自能殊。待价知弥久，称忠定不诬。光辉今见黜，毫发外呈符。岂假良工指，堪为达士模。他山傥磨琢，慕爱是洪炉。	1
春雷乍震辘轳惊，御父频传叱驭声。莫道崎岖惟世路，要知夷险在神京。	1
大學通故自序	0
九靈山房集三十卷　明洪武刊本（）	0
平时懒惰只随缘，日照堂东尚栩然。华藏欲游须勇猛，穗帷虽好莫留连。收将枕上黄粱梦，印取心中大觉仙。从此寓轩须早作，魔军未破可安眠。	1
我从前月失孤鹤，草堂独居谁与娱。园林岂无百鸟弄好语，喧啾聒耳增烦纡。朝来惊看怪事出，有物忽向吾园集。野性不愁缯缴伤，风毛犹带烟霞湿。海波微茫天宇高，蓬山方壶云路遥。九华仙人知我索寞遣汝至，不然我亦何计能寻招。意态闲雅步卓荦，俛仰不惊时饮啄。栖息亦或同鸡鹜，仙俗终难混清浊。整翼不忘云外心，戛然时复扬清音。夕阳起复山鸟散，午夜一声溪月沉。寒萝翠竹摇森爽，阶下何当紫芝长。不须华侈羡文轩，只用吟哦惬清赏。山家岁月朝复朝，吾欲与子申久要。慎无一旦弃我复飞去，使我草堂仍寂寥。	1
《彭縣志》四十二卷， 〈王鍾鈁〉編。	0
商中興賢相傅公版築處	0
伊洛淵源續録六卷 嘉靖己丑刊本	0
〈向魋〉，〈宋〉司馬〈向戌〉之曾孫。	0
海鹤远罝网，冥鸿谢鞲笼。人间千丈丝，安能絷游龙。所以达命士，脱迹尘嚣中。藐兹盈尺组，曾是羁我躬。何侯东海彦，司牧早奋庸。一麾指淮右，载旆佐汉东。斯民有父母，国论方尔崇。朝宗甫竣事，高蹈随赤松。薄言戒行李，云归天目峰。惜此远行别，不得少从容。载歌骊驹词，聊以抒我衷。	1
拙宦知今是，颓颜及古稀。寡言为暖药，微醉当寒衣。空腹蝉当饱，长身鹤肯肥。天容清更健，不省桔槔机。	1
《詩集》卷二十三詩題：「子由在筠作《東軒記》，或戲之為東軒長老。其壻曹焕往筠，余作一絶句送曹以戲子由。曹過廬山，以示圓通慎長老。慎欣然亦作一絶，送客出門，歸入室，趺坐化去。子由聞之，乃作二絶，一以答余，一以答慎。（下略）」	0
僧道出家，屛絕妻孥，蓋欲超出世表，是以國家優視，無所徭役，且處之官寺；宜淸淨絕俗爲心，誦經祝壽。比年僧道往往畜妻子，無異常人，如〈蔡道泰〉﹑〈班講主〉之徒，傷人逞欲﹑壞敎干刑者，何可勝數！俾奉祠典，豈不褻天瀆神！臣等議：僧道之畜妻子者，宜罪以舊制，罷遣爲民。	0
五年春正月丁未，賑〈安徽〉〈宿州〉等八州縣，〈廬江〉等十州縣衞旱災有差。丁卯，〈朝鮮〉入貢。辛未，命〈烏赫圖〉﹑〈巴靈阿〉護〈準噶爾〉人赴〈藏〉熬茶。〈湖南〉〈綏寧〉〈苗〉作亂，命〈馮光裕〉等勦之。	0
.給事平陽侯家，與侯妾衛媪通。	0
曾侍廉车过此山，十年还又到禅关。苍藤石磴依然在，忆泪弹成苦竹斑。高敞经堂傍水漘，萧梁旧迹几更新。山前一片槃陀石，曾坐西来面壁人。	1
〈皮日休〉《國清寺》 〈台州〉，下同。	0
积雨千峰润，飞流百道悬。穿林惊宿鸟，激石乱鸣蝉。□□□□□，□□□□□。□□□楚相，陵谷自依然。	1
文見《文集》卷六十三（一九五六頁）。	0
自笑求田了不营，竭赀结屋为山青。尚怜远岫光倾座，犹欲平崖稳著亭。同社唱酬虽数至，扣门剥啄未尝听。故交要识今吾面，不是遗民即隐丁。	1
即此见闻非见闻，更无声色可呈君。个中若了全无事，体用何妨分不分。万法是心光，诸缘唯性晓。本无迷悟人，只要今日了。心无形影，对缘即照。男子身中入正定，女子身中从定起。一尘入正受，诸尘三昧起。展翅奔腾六合云，抟风鼓荡四溟水。心是根，法是尘，两种犹如镜上痕。尘垢尽时光始现，心法双忘性即真。牢笼不肯住，呼唤不回头。古圣不安排，至今无处所。万像之中独露身，唯人自肯乃方亲。昔年谬向途中觅，今日观来火里冰。交互明中暗，功齐转觉难。力穷忘进退，金锁网鞔鞔。触目绝对待，万法无不在。是汝心不知，非汝心不会。不会无不会，不知无不知。只个不会知，殊特也大奇。一段光明亘古今，有无照破脱情尘。当头触著弥天过，退步承当特地新。紫极宫中鸟抱卵，银河浪里兔推轮。是须妙手携来用，百亿分身处处真。衲僧巴鼻，圆明绝颣。直须推倒，却要扶起。玉马饮乾明月泉，泥牛耕破玻璃地。披毛戴角异中来，天上人间能几几。	1
黃聨甲 壆曾孫。巢縣知縣。	0
桂殿月偏来，留光引上才。圆随汉东蚌，晕逐淮南灰。渡河光不湿，移轮辙讵开。此夜临清景，还承终宴杯。	1
久慕湖湘气势雄，不辞千里趁南风。剧谈早已知苏轼，豪饮还惊遇石崇。燕市黄金难再世，郢中白雪属诸公。当筵更约来时会，莫待洞庭霜橘红。	1
一﹑受納多取之弊，正緣蠶食者衆，今來合行揀汰，内存留專知一名﹑攢司一名﹑家人并叫鈔家人共六名﹑斗級一名﹑斗子五名﹑貼量四名﹑送匙匣并充場子共一名﹑門子一名。今本府僉廳點名選留内有柯仔一名，押赴使廳，别聽指揮。其外縣外倉亦取會人數，以憑揀汰。所存留人，並寫姓名於版榜上。非榜上人，不得入倉。如輒入倉，許人經監司本府陳告，定行决配。其榜上人，或有事故，本倉申本府差填，仍别置榜書寫姓名。	0
洪氏 林克峻妻。年二十七夫亡，事親撫孤，皆得其道。卒年五十。	0
岁丰时又康，为邑在南阳。不废吏民事，得游云水乡。春输桃李艳，风荐蕙兰香。太守兼贤杰，且无奔走忙。	1
《和劉後谿詩》引	0
故国藏车日，他乡卖饼人。秋衣怜季布，夜酒对孙宾。阁下红蕉暗，镫前白发新。十年悲往事，相顾泪盈巾。依徒当时暮，还归未画游。久辞荀里去，仍向孔门投。霜叶吟东郭，秋星坠北楼。谁怜频把袂，犹揽旧乌裘。困日知音少，衰年好会难。惊心听漏促，久语落杯寒。妙句当筵发，娇儿出幔看。夜阑生感激，对饭不能餐。	1
見《孟子·盡心上》文。	0
貳師將軍軍既西過〈鹽水〉，當道小國恐，各堅城守，不肯給食。攻之不能下。下者得食，不下者數日則去。比至〈郁成〉，士至者不過數千，皆飢罷。攻〈郁成〉，〈郁成〉大破之，所殺傷甚衆。貳師將軍與〈哆〉﹑〈始成〉等計：“至〈郁成〉尚不能舉，況至其王都乎？”引兵而還。往來二歲。還至〈敦煌〉，士不過什一二。使使上書言：“道遠多乏食；且士卒不患戰，患飢。人少，不足以拔〈宛〉。願且罷兵，益發而復往。”天子聞之，大怒，而使使遮〈玉門〉，曰軍有敢入者輒斬之！貳師恐，因留〈敦煌〉。	0
浅白轻黄秋露团，落英犹共楚臣餐。莫疑三径开偏晚，为与群芳殿岁寒。	1
小别又三月，乡心惨不舒。可怜五十日，才得一封书。丧乱思同气，艰难况索居。烽烟方未已，生理复何如。	1
書濂溪先生《愛蓮説》後	0
〈孔子〉以爲能通孝道，  故授之業。作《孝經》。死於〈魯〉。	0
〈宋〉初，循〈周〉制，與〈江南〉通市。〈乾德〉二年，禁商旅毋得渡〈江〉，於〈建安〉﹑〈漢陽〉﹑〈蘄口〉置三榷署，通其交易；內外羣臣輒遣人往〈江〉﹑〈浙〉販易者，沒入其貨。緣〈江〉百姓及煎鹽亭戶，恣其樵漁，所造屨席之類，榷署給券，聽渡〈江〉販易。〈開寶〉三年，徙〈建安〉榷署於〈揚州〉。〈江南〉平，榷署雖存，止掌茶貨。四年，置市舶司于〈廣州〉，後又於〈杭〉﹑〈明州〉置司。凡〈大食〉﹑〈古邏〉﹑〈闍婆〉﹑〈占城〉﹑〈勃泥〉﹑〈麻逸〉﹑〈三佛齊〉諸蕃並通貨易，以金銀﹑緡錢﹑鉛錫﹑雜色帛﹑瓷器，市香藥﹑犀象﹑珊瑚﹑   琥珀﹑珠琲﹑鑌鐵﹑鼊皮﹑瑇瑁﹑瑪瑙﹑車渠﹑水精﹑蕃布﹑烏樠﹑蘇木等物。	0
五年，命率兵駐〈東昌〉。尋以〈鄭彩〉寇〈福建〉，命從將軍〈陳泰〉南征，克〈長樂〉﹑〈連江〉﹑〈同安〉﹑〈平和〉諸縣，進世職二等阿達哈哈番。七年，調刑部，擢尙書，進世職三等阿思哈尼哈番。九年，授正紅旗〈蒙古〉固山額眞。十年，解尙書。〈膠州〉總兵〈海時行〉叛，命與梅勒額眞〈瑚沙〉討之，未至，〈時行〉走〈宿州〉降。詔移兵鎭〈湖南〉。十一年，召還。	0
《修唐書史臣表》　〈陳文和〉	0
别来越树长为客，看尽吴山不是家。	1
故〈桃關〉，關在縣南，入蠻界。公私之路俱從于此，有繩橋方渡。	0
充詞學典贍，唐牛僧孺著《善惡無餘論》，言堯舜之善﹑伯鯀之惡，俱不能慶殃及其子，充因作論以反之，文多不載。	0
（二十三）元年，封〈樊噲〉子〈荒侯〉〈市人〉元年。	0
达者古来少，贪心竟莫医。尘中何了日，梦里亦忙时。富贵人无足，膏肓病不知。黄金身外物，万事且随宜。	1
二十三日丁丑。　上駐蹕玉泉山。	0
六年六月，以〈劉裕〉爲太尉﹑中書監，加黄鉞。〈裕〉受黄鉞，餘固辭。〈司馬國璠〉及弟〈叔璠〉﹑〈叔道〉奔〈秦〉。〈秦王〉〈興〉曰：「〈劉裕〉方誅〈桓玄〉，輔〈晉室〉，卿何爲來？」對曰：「〈裕〉削弱王室，臣宗族有自脩立，〈裕〉輒除之。方爲國患，甚於〈桓玄〉耳。」	0
都尉出塞北，全军战浚稽。喊声春霆震，杀气阴云低。单于不相识，借问将军谁。将军本将种，氏族派陇西。天明鼓音死，剑斩军士妻。尘沙昏白日，道路东西迷。马蹄去不返，边草空萋萋。高堂视白发，到死长悲啼。归期日复日，老病天一涯。可怜龙门翁，空作无阴儿。	1
虞卿辍著书，杖策入金台。冠盖青云合，轩车紫雾开。北杓转西指，西日屡东回。如何羁客久，未获介人来。千金买斛酒，一日倾一杯。酒阑风尘扇，咫尺不相见。不见愁此心，山高复水深。食玉炊丹桂，囊琴卷布衾。驱车卖旧帏，出郭叹斯时。忽见鲁连子，走马到何迟。慰问不得意，各言前相思。举杯酌流水，解琴调素丝。一弹渭水怨，再奏西山悲。曲路各南北，会面未能期。	1
帝左开华第，天中标峻楼。雀湖邻月晓，钟阜近云秋。北衮方调烛，南宫少借筹。黄图宁坐镇，苍庶奠清脩。缃秘蓬山聚，篇多册府求。传诗穷正变，约史象春秋。小子惟卑器，名公接大游。谈王儒有则，折圣世无俦。片语衡知宋，裁言掌见刘。一生君是报，双鬓国为忧。狎坐杯常继，清言烛每留。自惭珠不足，明璧竟何酬。	1
〈林氏〉 〈待聘〉 《内外制》 〈乾隆〉《平陽縣志》十九作“〈林敷文〉《内制》﹑《外制集》”，今從〈尤袤〉《遂初堂書目》﹑《宋史藝文志》七﹑《國史經籍志》五。	0
久矣劳生厌，欣然野趣俱。苍姿松砥节，外饰橘纡朱。翰墨真吾好，功名已后图。一椽今粗有，二顷莫忧无。	1
涓涓壁间通小池，小雨廉纤未作泥。深炷炉香高著火，何须骑马听朝鸡。山中松韭厌寒俎，江甲防风手自锄。一榻北窗听雨睡，全胜白饭与青刍。	1
江枫落叶送归舟。拟淹留。望苹洲。无奈离烟恨水共东流。灯火孤城笳语咽，残醉在，下帘钩。闲来偏引旧时愁。两眉头。无限秋。斜日浮云，西北有高楼。千顷沧波今夜梦，芦溆畔，伴眠鸥。	1
刺船逆水正趋北，开窗放山却忆南。排排列戟见崷崒，个个堆螺披黯参。南人与山自为伍，北地忽见成癖耽。吊古感慨访故事，惯路剧谈沣沛间。蜿蜒上腾作王气，清淑下结钟龙颜。白晢亭长一剑士，胡敢抉睫窥函关。秪缘项益嬴氏毒，顿教约法能胜残。鸿门示玦过鸟道，平城脱马蹲虎崟。遂鹿翼明画犄角，大业立就亡艰难。衣锦昼行话乡曲，放歌树石深深镵。几欲磨苔认蝌蚪，便觉笔底波澜翻。谁里无桑更无梓，白头竟未图生还。白头竟未图生还。	1
来鸿去燕十年间。镜中看。各衰颜。恰待蒙泉，东畔买青山。梦里邻村新酿熟，携竹杖，款柴关。人生谁得老来闲。记清欢。见君难。长路悠悠，回首暮云还。断岭不遮南望眼，时为我，一凭阑。	1
三月，大起〈河東〉﹑〈陝西路〉簽軍一十五萬，〈上京路〉簽軍五萬，命〈東安王〉〈瑜〉﹑〈完顔進〉等分路攻討，約會于〈五國城〉。〈愛王〉聞大兵至，憂懼不知所出。掌書記〈何大雅〉説〈愛王〉曰：“主 愛王遣使大朝求援 以君討臣，今茲之來頭埶甚重，萬一戰而不捷，後將誰繼？不若求援于大朝爲討之。”〈愛王〉許諾，遣〈大雅〉往聘，約以其子〈雄〉爲質，破國〔兵〕之後，軍儲金帛惟其所取，許之。	0
秋八月，〈潤州〉團練使〈徐知諤〉荒縱無度，〈徐知誥〉怒之，或曰：“〈忠武王〉最愛〈知諤〉，而以後事傳公。借使〈知諤〉有能名，於公何利？”〈知誥〉待之加厚。	0
神楼缈缈接瑶京，八面红窗对八瀛。花顶佛光留髻影，画中仙指落琴声。天空不许云留迹，潭净偏容月印明。此是消魂真境界，最高情又最深情。	1
甚一般、化工模子。铸成一个拙底。生来不向春头上，却跨暮春婪尾。蓦省记。早冉冉花阴，㶁㶁循除水。虽然恁地。但笑咏春风，闲推鸣瑟，别自有真意。从前看，三十七年都未。醉生声利场里。浮云破处窗涵月，唤得自家醒起。别料理。那玉燕石麟，不当真符瑞。彻头地位。也须是长年，闻些好语，作个标月指。	1
郊居多与泮宫邻，回首清游迹已陈。曳杖入门瞻庙像，穿林度壑访幽人。远稽邹鲁衣冠古，近揖江山气象新。饮水饭蔬真乐趣，始知席上有儒珍。	1
风棱索索许子伯，轺车督邮声赫赫。裔孙德似官亦同，独乘瑞雾开羽翮。金陵城里春色多，疑是六朝旧金碧。只宜细看后庭花，慎莫垂泪江家宅。吴骠那解醉离肠，嗟余自是思归客。荷叶开时杨梅熟，江南江北遥相忆。	1
〈師古〉曰：“辟讀曰闢。次下亦同。”	0
羃羃黄云麦垄秋，牧童横笛倒骑牛。百金买得葫芦扇，持向田头蔽日头。	1
冬树晚生蔼，栖鸦缀满林。湖光浮日淡，溪气酿云深。远景真疑画，飘风乍入琴。棹歌惊梦起，瑟瑟绕波心。	1
寒食江天气最清，庾公晨望动高情。因逢内火千家静，便睹行春万木荣。深浅山容飞雨细，萦纡水态拂云轻。腰章本郡谁相似，数日临人政已成。	1
正黃旗人，世居長白山海蘭地方，天聰時來歸。其曾孫晉布，由䕶軍校，從征雲南，擊敗賊僞將何繼祖等兵於石門坎﹑黃草壩，敘功，授雲騎尉，年老吿退。其子岳喜襲職，任二等侍衞，緣事革退未襲。又和色之曾孫倫布，原任驍騎校。	0
欹沈不视事，两日门掩关。始知吏役身，不病不得闲。闲意不在远，小亭方丈间。西檐竹梢上，坐见太白山。遥愧峰上云，对此尘中颜。	1
日有黃芒，君福昌；多黃輝，王政太平。日無光，爲兵﹑喪，又爲臣有陰謀。日旁雲氣白如席，兵衆戰死；黑，有叛臣；如蛇貫之而靑，穀多傷；白，爲兵；赤，其下有叛；黃，臣下交兵；黑，爲水。日始出，黑雲氣貫之，三日有暴雨。靑雲在上下，可出兵。有赤氣如死蛇，爲饑，爲疫。雜氣刺日皆爲兵。	0
〔一二七三〕僧格林沁奏議覆海口情形請豫調官兵防守摺	0
嗚呼！讀書論世，關乎學識，有志者生古人後，即不能窺古人全書，而魯魚亥豕，溯其所從來，以竄謬誤，而歸馴雅，期不失當年考證之初，非述古之責，而誰責歟！惟其書共缺八卷，而自〈江南西道〉一百十三卷至十九卷，凡七卷皆缺，按之目録，皆〈楚〉南﹑〈嶺〉西州縣。〈森〉生於〈桂林〉，〈瀟湘〉從宦，故鄉風物，〈衡嶽〉遨遊，猶堪記述。至第四卷〈開封府〉七縣，則〈宋〉室〈西京〉，勝迹名區，班班可考，乃從而補輯之，附之卷末，并屬〈芝堂〉再爲訂正。大要以《大清一統志》爲宗，而參之《元和》﹑《九域》諸志，中有引《寰宇記》者，一字必存，以無忘所本。他如山川人物，或史或傳，悉原舊載，無取煩言，《寰宇記》數百年之書，於是完然大備。又如原記州縣廢置紀年，參差互見，既非傳刊之誤，不能更易復作，〈芝堂〉乃另列紀元表附篇末，以備參考。閲年而功竣，適與夙志相合，亟分清俸，以倡剞劂，而公諸當世。夫莫爲之前，雖美弗彰，莫爲之後，雖盛弗傳。今〈芝堂〉以稽古之功，訂舊本之舛，使後之學者案置一書，藉以引古證今，因流溯源，條分縷晰，綱舉目張，不出户庭，而可以讀書論世，豈非有助博雅之一快乎！若夫纂述端委，詳於凡例，兹不具贅。　時〈乾隆〉癸 丑長至，〈桂林〉〈陳蘭森〉撰。	0
雨前雨后山俱好，江瘦江肥水尽佳。一见论心无久近，休言眼底各天涯。	1
銘文選　七四二	0
沙外春风柳十围，绿阴依旧语黄鹂。故应留与行人恨，不见秦郎半醉时。	1
空说挥戈效鲁阳，五羊城外骨埋香。荒坟七二非疑冢，姓氏流传壮士场。	1
清河又東北逕邸閣城東。 會貞按：《濁漳水》﹑《洧水》並有邸閣。 城臨側清河，晉脩縣治。 會貞按：此脩縣更在上脩國之北，何以此不謂之北脩，而脩國反謂之北脩？蓋漢時以脩國在脩縣北，群以北脩呼之，而北脩之稱，遂為積古之傳，此脩縣移于後世，遂莫能奪之也。 城內有縣長魯國孔明碑。 守敬按：孔明無考，當孔翊之誤。《寰宇記》蓨縣下云，九城在縣西，有邸閣城，城內有晉蓨令魯國孔翼清德碑存焉。按《韓勑碑》有御史孔翊，《後漢書·皇甫規傳》及《魯國先賢傳》並有孔翊。《孔氏譜》載，翊為孔子十九世孫。考《書》，越翼日癸巳，《漢書·律厤志》作翌日，翌即翊字。孔氏望族，又同籍魯國，未必先後有同名者。《寰宇記》特因此《注》有晉蓨縣治之文，即以為晉縣令，不知脩本漢縣，此邸閣城早有《孔翊碑》，不得因晉移縣治此，遂謂必為晉時縣長也。惟《先賢傳》云，孔翊為洛陽令，此作為脩縣長，互有詳略耳。又《寶刻叢編》有漢御史孔翊碑，熹平元年立，在冢前。見《闕里記》，則其冢墓碑也。	0
空山初夜子规鸣，静对琴书百虑清。唤得形神两超越，不知底是断肠声。	1
.共和十四年，厲王死於彘。	0
两年三度客黔滨，前是秋冬后是春。新绿满庭清昼永，好风时复送香尘。	1
《集解》：『〈徐廣〉曰：「《田完世家》云：〈魏〉伐〈趙〉，〈趙〉不利，戰於〈南梁〉。」』	0
二十四年，滅〈楚〉。	0
二十一日乙亥。　早，上御乾清門，聽部院各衙門官員面奏政事畢，部院官員出。　大學士﹑學士隨捧折本面奏請旨：議政王﹑大臣會推鑲黄旗蒙古副都統員缺事，正擬護軍參領佛羅諾，陪擬巴圖。上曰：「副都統員缺緊要。正擬佛羅諾甚覺平常。覺羅席特庫其人猶可用，着卽補授此缺。」大學士明珠奏曰：「今當用兵之時，武臣關係甚重，自應簡擇録用。」　又工部議挑濬通州以南運糧河，開列部院堂官，請旨定奪事。上曰：「温代有才，着往督理挑濬。」又顧問漢大學士：「爾等以爲如何？」李霨奏曰：「皇上睿鑒極是，應遣温代往。」　又貝子準達題奏水陸兩路進剿譚弘等賊事。上曰：「貝子準達前屢有諭旨催令進兵，乃推諉延遲，不肯前進。今知噶爾漢﹑哈占等已將逆賊譚弘﹑彭士亨等剿滅殆盡，方行進兵，殊屬不合！着于旨内票明。」　辰時，上御乾清宫，講官庫勒納﹑葉方藹﹑張玉書進講：象曰山附于地一節﹑初六剥床以足二節。　未時，上復御乾清宫，賜進貢科爾沁部落四品台吉畢禮克圖等﹑巴林部落四品台吉代敏等﹑阿禄科爾沁國三品台吉達滴巴等﹑阿霸垓部落四品台吉吹處爾等﹑喀喇沁部落三品塔布囊扎木蘇等﹑吴喇忒部落三品台吉毛齊賴等﹑扎薩克二品台吉老占等食。　本日起居注官崔蔚林﹑ 牛鈕。	0
人生如梦终当觉，世事非天孰可凭。万卷虽多当具眼，一言惟恕可铭膺。所闻要足敌忧患，吾道岂其无废兴。白发萧萧年八十，依然父子短檠灯。	1
《武夷新集》乃著者手編，又自為序曰：	0
春阳动万物，众草昔巳抽。嘤鸣亦和悦，我何独怀忧。鲸鲵未菹醢，豺狼满山丘。凤凰窜荆棘，乌鸢自相求。浮云蔽苍穹，天路阻且脩。风沙日暮起，铩羽安所投。悲来怛中怀，泣涕纵横流。	1
諸子皆任殿直　“諸子”下原衍“弟”字，據〈宋〉本﹑〈宋〉撮要本﹑閣本及《隆平集》卷一八《王中正傳》删。	0
按《蜀志》《先主傳》云：「（〈先主〉）爲賊所破，往奔中郎將〈公孫瓚〉。〈瓚〉表爲别部司馬，使爲〈青州〉刺史〈田楷〉以拒〈冀州〉牧〈袁紹〉。數有戰功，試守〈平原〉令，後領〈平原〉相。」	0
尚忆梅花下，飞觞醉玉堂。先春大庾月，达曙广陵霜。鬓惜年来短，情偏别后长。绨袍今古泪，寂寞洒沧浪。	1
去年病后咏秋风，今日秋风病里逢。好句不曾书落叶，孤灯长自守鸣蛩。故人音问天来远，茅舍光阴睡正浓。江上白鸥忙胜我，衔鱼引子与潮冲。	1
坡去二百载，尚有遗爱留。孤山领众客，三圄无一囚。吴尹学问人，刀笔盖所羞。惓惓民隐瘼，不翅己戚休。大意师长公，尚德贱智谋。谈文及谈政，俪美襄与脩。	1
妆阁长依一角山。断烟离绪损红颜。情多易拾花间恨，坐久频窥月子弯。鸾镜掩，绣针閒。晚来愁黛锁乌蛮。蜀天风露非人世，鬓乱钗横特地寒。	1
《慈恩傳》曷作喝。	0
〈揚州〉於《禹貢》爲〈淮〉海之地。在天官，自斗十二度至須女七度，爲星紀，於辰在丑，〈吳〉﹑〈越〉得其分野。〈江〉南之俗，火耕水耨，食魚與稻，以漁獵爲業，雖無蓄積之資，然而亦無饑餒。其俗信鬼神，好淫祀，父子或異居，此大抵然也。〈江都〉﹑〈弋陽〉﹑〈淮南〉﹑〈鍾離〉﹑〈蘄春〉﹑〈同安〉﹑〈廬江〉﹑〈歷陽〉，人性並躁勁，風氣果決，包藏禍害，視死如歸，戰而貴詐，此則其舊風也。自平〈陳〉之後，   其俗頗變，尙淳質，好儉約，喪紀婚姻，率漸於禮。其俗之敝者，稍愈於古焉。〈丹陽〉舊京所在，人物本盛，小人率多商販，君子資於官祿，市廛列肆，埓於二京，人雜五方，故俗頗相類。〈京口〉東通〈吳〉﹑〈會〉，南接〈江〉﹑湖，西連都邑，亦一都會也。其人本並習戰，號爲天下精兵。俗以五月五日爲鬭力之戲，各料强弱相敵，事類講武。〈宣城〉﹑〈毗陵〉﹑〈吳郡〉﹑〈會稽〉﹑〈餘杭〉﹑〈東陽〉，其俗亦同。然數郡川澤沃衍，有海陸之饒，珍異所聚，故商賈並湊。其人君子尙禮，庸庶敦厖，故風俗澄淸，而道敎隆洽，亦其風氣所尙也。〈豫章〉之俗，頗同〈吳〉中，其君子善居室，小人勤耕稼。衣冠之人，多有數婦，暴面市廛，競分銖以給其夫。及舉孝廉，更要富者，前妻雖有積年之勤，子女盈室，猶見放逐，以避後人。俗少爭訟，而尙歌舞。一年蠶四五熟，勤於紡績，亦有夜浣紗而旦成布者，俗呼爲鷄鳴布。〈新安〉﹑〈永嘉〉﹑〈建安〉﹑〈遂安〉﹑〈鄱陽〉﹑〈九江〉﹑〈臨川〉﹑〈廬陵〉﹑〈南康〉﹑〈宜春〉，其俗又頗同〈豫章〉，而〈廬陵〉人厖淳，率多壽考。然此數郡，往往畜蠱，而〈宜春〉偏甚。其法以五月五日聚百種蟲，大者至蛇，小者至蝨，合置器中，令自相啖，餘一種存者留之，蛇則曰蛇蠱，蝨則曰蝨蠱，行以殺人。因食入人腹內，食其五藏，死則其產移入蠱主之家，三年不殺他人，則畜者自鍾其弊。累世子孫相傳不絕，亦有隨女子嫁焉。〈干寶〉謂之爲鬼，其實非也。自〈侯景〉亂後，蠱家多絕，旣無主人，故飛遊道路之中則殞焉。	0
过溪踏瑶琼，入山采苍翠。仙宫名神山，下负六鳌背。我来访丹药，羽人已千岁。清啸响山谷，幽姿媚松桧。白水从北来，南与众川会。开窗目沃野，千峰俨相对。自是山林乐，何但官爵贵。买田酿清泉，里社日相慰。诗成怅如失，天风逼衣袂。东望邹衍庙，杯酒可远酹。谈天剧当时，古屋尚粉绘。骑驴独归去，人世空一喟。	1
吳玉貴以爲“常與膝席”文意未安，從《太平御覽》卷作“帝爲前席”，《舊唐書校勘記》則以爲依文義應作“常與接膝”。祐按，《冊府元龜》卷作“帝爲膝席”；卷則同於《舊唐書·竇威傳》。膝席是“膝之前席”之意，表示尊重，而專心傾聽之意，《冊府元龜》兩引之，而“膝席”二字不變，故或可不改，直作“常爲膝席”，或改作“帝爲膝席”，均較“帝爲前席”爲上。	0
荆川集十二卷	0
相度本路興置鑄錢監利害以聞　“路”字原脱，“興”原作“與”，據閣本及《長編紀事本末》卷七六《薛向等措置陝西折二錢》補改。	0
城南送归客，举酒对林峦。暄鸟迎风啭，春衣度雨寒。桃花开翠幕，柳色拂金鞍。公子何时至，无令芳草阑。	1
飘零宦海笑浮萍，一宿云房尚未能。风水泠泠秋树冷，斜阳影里吊孙登。	1
元龙不拜富民侯，袖剑囊书苦掉头。李愿有心盘谷去，阮咸无意雒中留。春城寒食莺花静，日暮乡关汴泗流。我亦拿舟江海去，试从沙鸟问黄楼。	1
江山也要伟人扶，神化丹青即画图。赖有岳于双少保，人间才觉重西湖。	1
汗漫逢长水，愁心感岁华。非关贫刺骨，那得远辞家。双鬓经秋短，孤鸿带日斜。露团芳草夕，何处咏蒹葭。	1
虛堂臨帖想神情，最愛陳君筆墨精。備得諸家揮灑意，大成能集壓群英。	0
郭公文章伯，结交高阳徒。力不胜杯酌，酒盏无时疏。爱客无不可，颜色真敷愉。手捻绿沉管，拍浮锦屠苏。即席赋新藻，寒冰泻玉壶。清欢惬佳夜，芳月带尊虚。百年常对此，泠然三山俱。一从宦达去，捉鼻挥当涂。当涂良不易，福羽随祸枢。郭隗去碣石，韩众凌清都。语默以殊趣，各保千金躯。躯命岂不爱，宦情亦相于。世伪却真骥，铅刀笑湛卢。送君黄花发，哭君春风徂。春风复九日，携酒谁与娱。所以伯牙子，抚琴泪成珠。	1
（寶慶元年）九月，蒙古仇人赤臘喝翔昆來奔，納之。赤臘喝翔昆乃蠻部屈律罕子，蒙古滅乃蠻，屈律罕走死契丹，蒙古主索其子，赤臘喝翔昆走投夏國。德旺以其同仇納之，給以糧糗。【《西夏書事》卷四二】	0
《業師兩先生傳》：羅吉生先生，諱學成，杭州錢唐人。同治壬戌補行辛酉舉人。……同治戊辰館余家數月。	0
寄语生平友，暌违情若何。每斟樽内酒，常忆醉时歌。大赋相如巧，新诗子建多。幸烦传数纸，且欲恣吟哦。	1
牙签压架惠书生，桃李春来尽向荣。善政真能兼善教，仁言怎得似仁声。即今鲸海文风振，犹是龟山雅化行。忆我曾蒙传旧德，惭无史笔仿南平。	1
里中有大木，〈鏐〉幼時常與羣兒戲木下。 《杭州志》云：木在〈臨安〉〈衣錦山〉，〈武肅王〉微時常戲於此，又常避難   於其下。後貴顯，封爲“將軍木”。更有稱號，見後。 〈鏐〉坐大石，指麾羣兒爲隊伍，號令頗有法，羣兒皆敬憚之。未幾，〈鏐〉祖〈宙〉死，將葬，夜，會大風拔樹於野，詰旦，術者謂〈鏐〉父曰：“此拔樹之穴，是天啓也。宜以葬。”已而撫〈鏐〉背曰：“當貴此孫。”稍長，遊〈徑山〉，有道人〈洪湮〉者，每僻地相迎，不期而遇。〈鏐〉問故，〈湮〉曰：“君非常人，故預知耳。”	0
卷三十末葉識曰：己未五月初九日校。	0
十月，命侍郎〈梁世勛〉﹑〈海壽〉等督理〈巴爾庫爾〉屯田。命副都統〈法喇〉往〈四川〉，至〈成都〉，斬鼓譟之守備〈汪文藻〉等五人，兵遂定，會同〈年羹堯〉料理軍需。上諭：“現在西邊用兵之處，與〈雲南〉及〈打箭爐〉道路相通，著都統〈和禮〉往〈雲南〉，護軍統領〈温普〉往〈打箭爐〉。”〈青海〉親王〈羅卜藏丹津〉疏報：“〈策妄阿拉布坦〉屬下〈策零敦多卜〉等領兵三千來〈西藏〉，〈拉藏汗〉整兵交戰數次，兩無勝負，〈策零〉凍餒疲極。”上命内大臣公〈策旺諾爾布〉﹑將軍〈額倫特〉﹑侍衛〈阿齊圖〉等駐兵〈青海〉形勝之地，〈松潘〉兵亦駐形勝地，以便哨探，有事彼此相助，並移文〈富寧安〉等知悉。	0
我居溪南望城北，最高园台竹树碧。眼前带湖歌舞空，耳畔茶山陆子宅。知君才自天竺归，那得缁尘染客衣。日携研席过阿连，怡神散发思采薇。	1
碑文记述了本县金堆村致仕官范復才筹资重修露岩寺的经过。	0
兰若富田东，文山正气中。犹馀河岳在，不恨水云空。暮磬催林鸟，秋灯急草虫。墓门螺子近，迟我哭西风。	1
《漢書》作“苦”，謂欲困苦辱之。	0
北郭寻芳冉冉，西园载酒迟迟。晓日含花紫燕，春风绕树黄鹂。	1
少日徐卿子，他年董相孙。敛藏神气重，进止德容尊。人物当今叹，风流雅望存。拊棺疑不死，谁与赋招魂。	1
【綱】〈梁〉處士〈陶弘景〉卒。	0
乘轺西去定何人，惊倒吴侬政要君。平日比肩空绛灌，此行知已有华勋。不令残孽终烦国，信是高才可冠军。锋猬斧螗当著语，病夫今岁懒于文。朝班数日待归来，又醉凌虚百尺台。两岁虽为汝曹福，一州那尽此翁才。只今音问踰千里，何日登临共一杯。宣室受釐知已久，问公藏缩独何哉。	1
斗草赌珠襦，穿花提玉壶。东头老供奉，好似执金吾。	1
田父龙钟雪色髯，送儿来学尚腰镰。先生莫厌村醪薄，醴酒虽醲有楚钳。	1
良人西去击狂胡，妾在闺中对影居。万里长看天外月，一生空得梦中书。	1
〈蒙遜〉遣子〈奚念〉爲質於〈河西王〉〈利鹿孤〉， 〈蒙遜〉旣不東遷，故納質於〈利鹿孤〉以求援。 〈利鹿孤〉不受，曰：“〈奚念〉年少，可遣〈挐〉也。” 少，詩照翻。 冬，十月，〈蒙遜〉復遣使上疏於〈利鹿孤〉曰：“臣前遣〈奚念〉具披誠款，而聖旨未昭，復徵弟〈挐〉。 復，扶又翻。 臣竊以爲，苟有誠信，則子不爲輕，若其不信，則弟不爲重。今寇難未夷， 難，乃旦翻。 不獲奉詔，願陛下亮之。”〈利鹿孤〉怒，遣〈張松侯〉〈俱延〉﹑〈興城侯〉〈文支〉將騎一萬襲〈蒙遜〉，至〈萬歲〉〈臨松〉， 《晉書》《地理志》，〈酒泉郡〉有〈延壽縣〉，當是後改爲〈萬歲〉。〈張天錫〉置〈臨松郡〉。《五代志》曰：〈臨松縣〉有〈臨松山〉，〈後周〉省入〈張掖縣〉。〈宋白〉曰：〈隋煬帝〉併〈萬歲〉入〈删丹縣〉，屬〈張掖郡〉。將，卽亮翻。騎，奇寄翻。 執〈蒙遜〉從弟〈鄯善苟子〉， 從，才用翻；下同。鄯，時戰翻。〈康〉曰：〈鄯善〉，複姓，其先〈西域〉人，以國爲姓，〈苟子〉其名。余據紀文，以〈鄯善苟子〉爲〈蒙遜〉從弟，則〈鄯善〉非姓也明矣。 虜其民六千餘戶。〈蒙遜〉從叔〈孔遮〉入朝于〈利鹿孤〉， 朝，直遙翻。 許以〈挐〉爲質，〈利鹿孤〉乃歸其所掠，召〈俱延〉等還。〈文支〉，〈利鹿孤〉之弟也。	0
我辈情钟，古来谁似龙山宴。而今楚甸。戏马馀飞观。顾谓佳人，不觉秋强半。筝声远。鬓云撩乱。愁入参差雁。	1
〈任四〉，〈甘肅〉〈渭源〉人，農也。徙家〈狄道〉，父死於虎，〈四〉乃習鳥槍，誓殺百虎報父仇。遇虎，槍一發立殕。鄰縣有虎，輒迎〈四〉往捕，必得。〈四〉已老，計所殺虎九十有九，復入山伺虎，虎驟至，槍不及發，幾爲所噬。俄雲起晝晦，虎自去，〈四〉歸祭父，戒子孫毋更讐虎，遂以無疾   卒。卒時，猶寢虎皮也。	0
别时犹记鼻辛酸，升合妨人未得还。衲被生春经岁换，羽书奔电痛时艰。闻君尚富珠千斛，许我时窥豹一斑。莫厌侨居坐穷僻，绝胜戎马闹乡关。	1
夫君英妙姿，家世联仕籍。弱龄济乌台，所掌在文墨。致身已青云，腾誉如白璧。序劳合优迁，随牒更远役。七闽处南陲，宪府堂堂辟。君往试所长，俯就列曹职。相逢钱唐滨，秋风动行色。嗟兹遘时艰，天地满兵革。呜呼凋瘵氓，何乃际斯厄。生者困科差，死者堕锋镝。贵人岂不仁，胡不怀惨恻。我观得意者，及是翻取适。旌旗出广路，百步人辟易。假威济诛求，生事徼玉帛。高堂日置酒，秉烛燕宾客。芳除红锦藉，珍膳青纱羃。娇歌绝艳舞，女妇拥前席。垂酣不上马，欢乐未知极。宁思公餗倾，便受素餐责。维时风纪司，厥职务纠击。矧今慎抡选，充位皆名德。愿君勉赞襄，要使去淫慝。及物摅至情，匡时展良策。顾予狂者流，抚事常感激。平生贾生志，临别长太息。	1
孔子廟像之制，前史不載，開元八年國子司業郭瓘奏云：“先聖孔宣父以先師顔子配，其像爲立侍配享，宜坐。弟子十哲雖得列像，而不在祀享之位。按《祠令》，何休﹑范寧等二十二賢猶蒙從祀，十哲請列享在何休等上。”於是詔十哲皆爲坐像。據陽冰記云“换夫子之容貌，增侍立者九人”，蓋獨顔回配坐，而閔損等九人爲立像矣。陽冰修廟在肅宗上元二年，其不用開元之詔，何也？	0
〈太白山〉，在縣南二百五十三里。其山巖谷高深，常多霜雪，春夏不消，俗因名焉。	0
惟皇道，升平日。〈河水〉淸，海不溢。雲干呂，風入律。驅黔首，入仁壽。與天高，並地厚。 其九。	0
郫城坚。盎底穿。郫城细子李持细。江桥头。阙下市。城都北门十八子。有客有客。来侵门陌。其气欲索。	1
削玉裁成巧自然，云根水骨更无坚。不知可助娲皇否，补取人间缺处天。	1
绕郭青山，凝望处，川泻蔚蓝。东风里，闹红喧紫，草木毵毵。石刻摩崖留古迹，平湖水镜映晴岚。趁佳辰，携墨客骚朋，同咏谈。名邦美，娇影涵。人文盛，兴频添。更佛灯梵塔，凤阁江帆。八俊七贤流誉后，人才迭出不平凡。看文坛，屈指数名家，多少庵？	1
一川翠毯浅芜平，上有莺簧百啭声。万里烟霄看鹭振，一池鼓吹谩蛙鸣。	1
凤衰尺鴳聊栖竹，牛鼎烹鸡只损盐。粒粟太仓官琐尾，中流一瓠用廉纤。填饥但煮山君掌，学哑难施百会砭。列传他年凭雁字，芸香免被蠹鱼嫌。	1
亲王代祀抚松楸，玉座金门敞素秋。日月丽文深睿想，风云齐仗俨神游。钟离树老幻宫壮，芒砀山高王气浮。此日彤庭瞻拜地，祠光应彻五城楼。	1
十二金牌发帝宫，尽凭谗舌害元功。君臣乐土偷安遂，父子边庭属望空。莫掩青山千载恨，常悬白日寸心忠。英灵只在栖霞岭，冢树无枝偃北风。	1
乙亥，以前司徒〈謝朏〉爲中書監﹑司徒。 朏，敷尾翻。	0
王城名利窟，冠盖郁相交。夫君独凤举，彯然去喧呶。颍水清可濯，箕山高可巢。反顾公相荣，一芥浮堂坳。□□大吕重，岂知轻斗筲。苍苍气象严，万木拥寒郊。□□点隈曲，初旭染林梢。去去善自将，因声访衡茅。	1
若为锡尔类，不独善其身。既念化家室，还思遗子孙。	1
山对重城倚槛看，无边竹柏隐云端。疏钟度水一声静，白月横天万影寒。早晚鱼飧从计拙，关山风雪识交难。犹闻公辈多才者，怀古苍茫语夜阑。	1
〈江南〉〈後主〉《浣溪紗》秋思詞：	0
画山千嶂碧，漓水万波阴。鱼鸟成公事，猺蛮止谷音。佐弹明月照，归袖冷风侵。裘马谁为感，羁离共此心。	1
初，試選人皆糊名，令學士考判，〈武后〉以爲非委任之方，罷之。而其務收人心，士無賢不肖，多所進奬。〈長安〉二年，舉人授拾遺﹑補闕﹑御史﹑著作佐郞﹑大理評事﹑衞佐凡百餘人。明年，引見風俗使，舉人悉授試官，高者至鳳閣舍人﹑給事中，次員外郞﹑御史﹑補闕﹑拾遺﹑   校書郞。試官之起，自此始。時〈李嶠〉爲尙書，又置員外郞二千餘員，悉用勢家親戚，給俸祿，使釐務，至與正官爭事相毆者。又有檢校﹑敕攝﹑判知之官。〈神龍〉二年，〈嶠〉復爲中書令，始悔之，乃停員外官釐務。	0
《國風尊經》 〔《四庫存目》〕 ﹑《漢隸釋》﹑《草莽私乘》﹑《蘭亭帖目》﹑《書訣》﹑《印章考》﹑《藥譜》﹑《博古紀聞》﹑《説郛》一百三十卷﹑《金丹密語》﹑《南村詞》﹑《雜劇類編》﹑《輟耕録》三十卷﹑《書史會要》八卷﹑《副墨詩稿》四卷﹑《滄浪棹歌》。 （《嘉慶松江府志》七二）	0
道人胸次著琅玕，破墨淋漓作雨寒。万丈晓风吹欲暮，误疑翠佩响珊珊。	1
八到： 西北至〈上都〉三千二百四十里。西北至〈東都〉二千二百四十里。  東北至〈蘇州〉二百一十里。正西微北至〈宣州〉三百七十里。東北至〈常州〉私路三百里。東至〈杭州〉私路一百九十里。	0
廿泉献赋早知名，才子为郎在两京。阙下承符初出守，郡中森戟已相迎。空庭庐岳晴云色，燕坐浔阳江水声。试觅古来《循吏传》，几人年少寄专城？	1
黄郭当年一代师，敢将名姓强追随。澄清淆浊君应否，谠论危言我尚为。身入风云观错变，心先时地力推移。斯文未坠天中在，吾道前行即后规。	1
賊平，與張通﹑王維並囚宣陽里。三人者，皆善畫，崔圓使繪齋壁，虔等方悸死，即極思祈解於圓，卒免死，貶台州司户參軍事，維止下遷。	0
曇域《序》云：「無何，壬申歲十二月，召門人謂曰……言訖掩然而絶息。遂具表聞天，先帝慼然久之……勑令四衆，共助葬儀，特竪靈塔，勑謚曰白蓮之塔，以癸酉年三月十七日於成都北門外十餘里置塔之所號昇遷。」《宋僧》本傳云：「至梁乾化二年，終於所居，春秋八十一。蜀主慘怛，一皆宫葬，塔號白蓮，於成都北門外昇遷爲浮圖，乃僞蜀乾德中，卽梁乾化三年癸酉歲也。」知休卒於後梁乾化二年壬申（蜀永平二年，九一二）十二月，乾化三年癸酉（永平三年，九一三）三月十七日葬於成都北門外十里，號白蓮塔。《才子傳》謂葬丈人山青城峯下，未知何凴，疑誤。	0
《名賢氏族言行類稿》卷七《蘇軾傳》：子邁，善為文，仕不顯。	0
何处不迟留。	1
明月照齐州，玉龙栖欲起。壮士肠夜回，寒衾泼秋水。	1
兰在在楚泽，兰在在楚山。古人见心易，今人见心难。兰在在幽谷，行子在歧路。蓼虫居蓼中，人生不知苦。	1
秋风袅袅夕阳红。晚烟浓。暮云重。万叠青山，山外叫孤鸿。独上高楼三百尺，凭玉楯，睇层空。人间日月去匆匆。碧梧桐。又西风。北去南来，销尽几英雄。掷下玉尊天外去，多少事，不言中。	1
一竿翠竹，巧匠批栾。条条有眼，节节皆穿。四大假合，柄在人手。归家放下，并不争先。直饶瓮泻盆倾下，一搭权为不漏天。	1
文心原在此中来，一拨明珠眼自开。愧我棒头山信短，为君斫额在蓬莱。	1
情深语切。奈关河远，去去难歇。离愁正苦未尽，东方欲曙，雄鸡催发。相送小桥流水，更霜气寒噎。渐天外、西北峰头，晓日明明照空阔。登高望远空伤别。又匆匆、过了黄花节。思量著愁何处，难拘管、断肠风月。满目秋光，只恨重山叠巘谁设。便织尽、锦字回文，空向盘中说。	1
膏肓有物苦相攻，凭借参苓与术芑。冷热那能驱疟鬼，文章谁可愈头风。闭门谢客宜冬日，拥被贪眠是老翁。乍放梅花天欲雪，烧残榾柮地炉红。	1
顺水长驱事已非，龙潜虎伏失干旂。南阳果系真天子，定有王丰勒马归。	1
第一卷一至十四葉疑後人翻刻加入，紙係宋紙，而字體呆滯，墨亦黯淡，刊書人賈琚，琚誤㻕，昌旼，旼誤改，尤無理也。又，書本名備急總効方，全書均挖改急作全，獨此卷首是全字，尤爲補刻之確據。”鈐有“元恭”﹑“徐樞”﹑“文醫司馬”﹑“乾學”﹑“徐健庵”﹑“季振宜印”﹑“滄葦”各藏印。	0
〔二五四六〕廷寄二諭恆福，在古北口設立糧臺，並派員提密雲餉銀。	0
郑君独行今重见，图画仍兼著述存。多少梁园旧词客，长裾又曳向谁门。	1
说道空空元不空，太空何物不能容。世人枉被虚名幻，到底还须识正宗。	1
天方六月暑，君有千里行。相从苦不款，惜别难为情。发轸子胥山，落帆石头城。火云午尤奇，水风晚更清。辉辉萤自烛，嘒嘒蝉争鸣。今代太史氏，昔者兰台英。人如晋宋间，诗与颜谢并。吾君志恢复，求士出至诚。玉堂紫微省，待子来经营。	1
春，正月，辛丑，〈突厥〉〈毗伽可汗〉來請和；許之。 《通鑑》二一二，六七三一頁。 參見資料	0
彌綸天地󲳴󲳴󲳴，󲳴󲳴造󲳴󲳴霖雨。	0
〈邵陽〉　〈漢〉〈昭陵縣〉，屬〈長沙國〉。〈後漢〉改爲〈昭陽〉，〈晉〉改爲〈邵陽〉。〈隋〉平〈陳〉，移於今理。〈吳〉分〈零陵〉北部置〈邵陵郡〉。〈隋〉平〈陳〉，廢郡，以〈邵陽〉屬〈潭州〉，尋又於〈邵陽〉置〈建州〉。〈武德〉四年，改置〈南梁州〉  ，〈貞觀〉十年，改爲〈邵州〉，皆理〈邵陽縣〉。	0
我今誓死环墙内，夏绝凉泉。冬鄙红烟。认正丹炉水火缘。师恩欲报勤修养，炼汞烹铅。行满功圆。做个蓬瀛赤脚仙。	1
烟容粉态傍歌楼，半似窥人半似羞。把笔乍题先巧笑，凭栏微唤不回头。吹乾玉笛香犹在，槌破灵鼍爱未休。更得黄鹂将粉蝶，东西南北说风流。	1
水面巧安排，轩窗爽豁哉。桥关江气定，门约市声开。远景天相送，清风客自来。夜床凉睡足，有梦到蓬莱。	1
〈後己〉，〈濟源〉令。	0
闲人倚柱笑雷公，又向深山霹怪松。必若有苏天下意，何如惊起武侯龙。	1
縣下鋪，在縣北。	0
〈熙寧〉初，翰林學士〈范鎭〉以制舉薦，對策九千餘言，力論〈王安石〉所建理財﹑訓兵之法爲非是，〈宋敏求〉第爲異等。〈安石〉怒，啓〈神宗〉，御批罷歸故官。〈齊恢〉  ﹑〈孫固〉封還御批，〈韓維〉﹑〈陳薦〉﹑〈孫永〉皆力言〈文仲〉不當黜，五上章，不聽。〈范鎭〉又言：“〈文仲〉草茅疎遠，不識忌諱。且以直   言求之，而又罪之，恐爲聖明之累。”亦不聽。〈蘇頌〉歎曰：“方朝廷求賢如飢渴，有如此人而不見錄，豈其論太高而難合邪，言太激而取怨邪？”	0
疋马新从阙下辞，扬鞭疾去莫教迟。寻常一样中秋月，谁似升堂捧寿卮。	1
《通鑒》卷十“恐吾至阻險而還也”，胡注：“信蓋謂趙聚兵塞井陘之口，欲俟信出險而後擊之；若見前鋒便縱兵接戰，則信必將阻險而還師也。還，音旋，又如字。”	0
贞烈过男子，当于简册求。剪鬟众宾款，断臂六臣羞。防墓铭旌远，泷冈宰树秋。可怜彤管废，史笔未曾收。	1
【索隱】案：《周紀》云“〈懿王〉時，王室衰，詩人作怨刺之詩”，不能復雅也。	0
西山排闼来，周遭自环翠。俗眼少见之，一览忘世味。平生三径心，盍早赋归计。纵落尘土居，不与草木敝。公馀事幽寻，清风拂衣袂。最喜轩中人，所挹多爽气。蓬蒿天地宽，万境发诗思。白云未能閒，时出过窗几。檐雨听夜语，池草生春媚。山灵若相知，好风为裂眦。馀光虽力挽，回次那得致。	1
浮空飐飐飘苍雪，倚石翩翩舞翠涛。林下唤醒湘水梦，凤凰飞下九天高。晓风浮动隔帘青，旭日晴梳翡翠翎。想见云中仙子降，佩声杂沓散空冥。筼筜谷底记曾游，风雨空山夜半秋。有约佳人终不到，天寒翠袖不胜愁。琅玕百尺舞云幢，风月襟怀共一窗。昨夜春雷初震蛰，龙孙长得玉成双。	1
于夜，纷谢。坠星辰者。暗碧之花，永无悲喜亦无邪。生涯，襛华皆刹那。一番初见如今夕，谁曾识，疏影清寒逸。是歌耶，还梦耶？非耶，不须重说耶。	1
客间那不笑翁痴，酒处犹须古锦为。不道诗成还玉雪，聊凭一解桂娥颐。	1
又東至浚儀縣。	0
前年冲雪过双溪，风帽泥鞯骑吹随。烂醉依前逢锦瑟，好音惟是欠黄鹂。功名未试玉璜玦，离别频倾金屈卮。畴昔北征烦吉梦，南征合有梦归时。	1
十七辛未，〈清〉兵至〈宿遷〉界，鄉兵羊酒迎之，縣民盡逃。	0
吴王宫外踏歌行，紫玉坟边腊鼓声。岁暮乘舟湖海客，绨裘春草不胜情。	1
魏寶 大同指揮，嘉靖年任。剿殺虜賊陣亡。	0
九月壬寅，鎭西將軍﹑〈豫州〉刺史〈祖逖〉卒。	0
先得朝阳一段红，何年鸣凤集梧桐。归舟行到湾环处，知是沙溪第一峰。	1
清朝新政简英才，三十年劳亦异哉。翰苑文章名独步，春官仪礼手亲裁。雨馀水阔鲲南起，霜后风高雁北回。我昔与君同馆学，送君还上凤凰台。	1
廿二年：〈楊〉批本作“二十二年”。	0
章氏《與邵二雲論學》曰：“夫子曰：‘朝聞道，夕死可矣。’夫必朝聞而夕可死，甚言不聞道者爲枉生也。世儒言道，不知卽事物而求所以然，故誦法聖人之言，以謂聖人别有一道在我輩日用事爲之外耳。”（劉刻《遺書》卷九）	0
海燕初飞掠水轻，酴醾开就照人明。旋倾煮酒尝青杏，唯有风光不世情。	1
禮部〈漢〉左侍郞	0
繼五帝三皇之業，	0
清乾隆五十年（）春三月，由都察院左副都御史梁敦书代祭。	0
林圭 由府學貢。	0
深自政和七年十二月拜相　據《徐録》同卷〈政和〉七年所記，〈余深〉拜相當在“十一月”，此處作“十二月”誤。	0
江口潮生夜语喧，月残唯有数星存。更凭高处观空阔，始悟乾坤是易门。	1
〈安南〉賊帥〈梅叔焉〉等攻圍州縣，遣驃騎將軍兼內侍〈楊思勗〉討之。 帥，所類翻。驃，匹妙翻。騎，奇寄翻。《考異》曰：《舊紀》云“八月丙戌”，按八月庚子朔，無丙戌。《思勗傳》云：“首領〈梅玄成〉自稱〈黑帝〉，與〈林邑〉﹑〈眞臘國〉通謀，陷〈安南府〉。”今從《本紀》。〈周尹〉《上神宗書》作“梅叔鸞”。 〈思勗〉募羣〈蠻〉子弟，得兵十餘萬，襲擊，大破之，斬〈叔焉〉，積尸爲京觀而還。 觀，古玩翻。還，從宣翻，又如字。	0
朝来携杖到前溪，风暖花香满袖携。郭索近晴穿草出，钩辀长日隔林啼。松阴野庙将春社，茅屋人家正午鸡。眼底韶光尽诗景，酒庐僧舍漫留题。	1
欢会嗟难及，离忧未易裁。怜予才北上，念子复南回。云树思千里，岐亭酒一杯。夕阳分手处，底事重徘徊。	1
柳影移堤步晚凉，清溪放月水泱泱。胸中经纬天机锦，闲却小亭风露香。	1
不尽华发养，奄闻朝露伤。人虽恨长夜，生已在西方。灵輤过空坂，罗繻空北堂。欲知箫史处，松柏正凌霜。忆昔祖姑前，曾观八法妍。常嗟道韫在，终愧右军传。幻化已委世，清明当作仙。松门一长恸，丹旐上新阡。	1
寫得纏綿紆復，妙處難言。	0
功高五嶽，《宋史》作“恩高五嶽”，此誤。	0
御制新翻曲子成，六宫才唱未知名。尽将觱篥来抄谱，先按君王玉笛声。	1
〈福建〉經略使增領〈汀州〉，〈漳〉﹑〈潮〉二州隸〈嶺南道〉經略使。	0
先生系〈戴氏〉，名〈名世〉，字〈田有〉，或作〈田友〉，一字〈褐夫〉，或作〈褐甫〉，號〈藥身〉，又號〈憂菴〉，晚號〈栲栳〉，〈安徽〉〈安慶府〉〈桐城〉人，世所稱〈南山〉先生者也。	0
日车难系一年过，发短心长奈若何。作客自惭游日少，课诗争得似愁多。江乡漫说蹊桃李，野性惟思纫芰荷。雪色如银那不饮，醉龙无日不高歌。	1
偶然倾盖接清言，不觉门前昼漏传。老病低摧方伏枥，壮心坚锐正当年。莫嫌客舍一杯酒，试论灊山三祖禅。明日程文堆几案，只应衰懒得安眠。	1
雨止。二次師課卷閲畢。賀贊元之父名文華，字晴江，來見，言其子本不欲使之到省，聞予掌教，乃遣來受業。予甚愧乎其言。予始見默深先生《書古微》頗多武斷，將《召誥》﹑《洛誥》篇文任意顛倒，蹈宋人改經陋習，又引《書序》力辨周公無稱王事，皆宋人唾餘，予意甚不然之。今見劉禮部《尚書今古文集解》﹑《書序述聞》，乃知其説皆出陽湖莊氏。莊氏經學大師，不期謬妄至此。予所以云國朝經師治《尚書》，皆未有得要領者也。又見程綿莊《晚書訂疑》，力辨武王不蒙文王受命之年，其説皆謬。	0
有客将为汗漫游，偶过山寺暂淹留。门开佛殿金银丽，路入禅房草树幽。市酒饮多还觉醉，风蝉响急又惊秋。君行若到丹丘上，为报群仙未白头。	1
秋七月癸未，下禮部尙書〈胡濙〉於獄。辛卯，下戶部尙書〈劉中敷〉於獄。尋俱釋之。八月乙亥，以〈陝西〉饑，令雜犯死囚以下輸銀贖罪，送邊吏易米。九月癸巳，蠲兩畿﹑〈湖廣〉逋賦。	0
【按】參見經學家。	0
再校，改三字，增二字。	0
《鳳墅殘帖釋文》二卷	0
皇城使﹑〈達州〉刺史﹑入内副都知〈蘇利涉〉爲〈海州〉團練使。時〈利涉〉校年止當遷官，而詔以〈利涉〉逮事先朝藩邸，故特有是命。	0
天花夜逐东风来，千山万山白皑皑。三阳献瑞后土泽，六出呈巧冯夷裁。漫空冥冥柳絮起，匝地漠漠梨花开。玉龙群飞银海涌，缟鹤万舞琼林摧。广寒羽衣离素阙，姑射仙子升瑶台。苏卿啮毡心壮烈，王恭披氅身毰毸。山阴返棹迷处所，东郭破履行徘徊。悬弧鹅鸣误击柝，灞桥驴冻疑衔枚。山僧有时闻折竹，野客无处寻真梅。枯枝点缀生蓓蕾，宿麦盖覆埋根荄。气凌市井贵白堕，光粲城郭无黄埃。翰林石鼎月团片，太尉金帐羊羔醅。重裀群饮绣帷底，一蓑独钓寒江隈。谁怜高士僵欲死，坐觉大地春先回。欧公白战不持铁，效颦自愧非其材。寒窗一笑呵冻笔，谁能为我贻琼瑰。东皇夜驾云车来，缟衣两盖光皑皑。平明散作万花落，幻出天巧非人裁。初疑蜚廉怒驱海，倒捲万叠银山摧。又疑中秋十五夜，月色冷浸玻瓈台。恍如天女乘白鹤，曼陀落手轻毰毸。又如杨花傍帘幕，垂垂欲下还徘徊。鸟飞无影人迹灭，瘦马僵缩难加枚。晓云无路空有梦，暗香不度终非梅。色欺山矾玉屑蕊，冻屈庭草黄金荄。寒威透肌起圆粟，冷艳夺目无纤埃。呵冰濡我紫毫笔，煖汤热我真珠醅。梁园胜赏犹想像，缤纷不辨隩与隈。邹枚司马不可见，妍辞秘思堪抽回。谢公作赋千载后，只今谁复摅奇材。我言诸子毋自缩，荆山俯拾皆玫瑰。	1
湿云合沓鱼鳞澹。雨过微青逗天半。几株疏柳夕阳村，一片平芜临水岸。凉飔欲涤炎威散。镇日絺衣却纨扇。轩舆度处疾如飞，万点银沙明似练。	1
绣岭春来绿树圆，东风吹影入温泉。华清梦断飞尘起，玉雁衔香堕野田。玉女泉边翠藻多，石池涵影媚宫娥。可怜绣岭啼春鸟，犹似梨园弟子歌。	1
万绿天涯芳草遍。依旧湖山，花信番番变。瘦蝶惊风飞历乱。春情自此无拘管。一度郁金堂上见。掠地低飞，只是寻常燕。系足红丝搓作线。隔墙休绊残花片。	1
昔时与子共谈经，情分相投北斗城。别我十年身已达，听君一律句尤清。幽居忽讶高轩过，多病深惭倒屣迎。况遇故人丁大尹，连床同与话平生。	1
君子之道達諸天，故聖人有所不能。夫婦之智淆諸物，故大人有所不與。	0
《石本》映作影。 注釋：	0
六月，京師獲白雀。	0
慈觉初见我，背呼仰而应。遂同宿湘上，夜语如建瓴。犀颅气不詟，虎颔目有棱。精彩类澄观，突兀掩万僧。乔岳占南极，寒翠知几层。此老家此山，亲分漳水灯。宝坊天雨华，午梵盘清冥。欲知法席盛，但看道价增。破夏出山来，乃尔忘规绳。盖皮为之灾，公卿慕声称。我幸无子累，痴钝人所憎。平生寝饭外，摩挲一枝藤。少年入三吴，题诗遍西兴。归来舟彭蠡，浪山雪崩腾。匡庐落笑中，万叠横空青。又尝游并汾，趼足渡河冰。冲虎上太行，鸡鸣见日升。此乐堕渺莽，坐睡头鬅鬙。朅来湘西坞，倦鹤整羽翎。只待秋风健，祝融期再登。	1
记前番，明河如练，一双星影才渡。去回真算天孙巧，不待隔年来聚。谁作主？任月帐云屏，再绾同心缕。刍尼解事，看两度殷勤，毛衣秃尽，填出旧时路。含情处。脉脉一襟风露。天涯枨触离绪。追欢早把芳时误。此夕匏瓜如故。愁莫诉！怕再上、针楼又被黄姑妒。何时归去？盼白鹤重来，玉笙吹破，或与子乔遇。	1
孤月迎清夜，古杨生峭寒。树底噪栖鸟，窗前照明玕。刚引愁深恨积，苦忆琐尾凋残。乍掀词笔腾翻，荒江漾微澜。蠹墨磨渐懒，怨曲理逾欢。秦淮涨粉，溶溶谁浴冰盘。羡双鸳乘兴，湖波凝碧，放怀还索图画看。	1
〈榮昌伯〉〈陳賢〉，〈直隸〉〈壽州〉人。〈永樂〉元年爲都督僉事，追論靖難功封，勳階號襲如〈遂安〉，歲禄一千石。十三年薨。子〈智〉嗣，坐棄〈交阯〉失爵，爲指揮使。	0
忠节元天性，尤悲不遇身。从来依草莽，何处有君臣。浩劫灰俱烬，贞闺志独辛。表微下廷议，未足慰斯人。	1
巡檢朱水簷先生元昇附子〈仕可〉﹑〈仕立〉。	0
〈綬〉，字〈公垂〉，〈隨州〉〈平棘〉人。〈仁宗〉時入翰林爲學士兼侍讀，加〈端明殿〉學士。初，〈章獻〉稱制既久，〈仁宗〉未嘗獨對羣臣。〈綬〉請令中書﹑樞密院非軍國大事及大除拜，皆前殿取旨，臣僚亦只前殿對，由是忤〈章獻〉意，出知〈應天府〉。〈章獻〉崩，〈仁宗〉記其忠，且欲大用之，爲宰相〈張士遜〉所抑。至是〈士遜〉罷，遂爲參知政事。〈景祐〉二年，參知政事〈宋綬〉上所編脩《中書總例》四百二十九册，降詔褒諭。先是，〈吕夷簡〉奏令〈綬〉爲此，既而謂人曰：“自吾有此例，使一庸夫執之，皆可爲宰相矣。” 《長編》	0
一饥可忍万缘轻，况复幽窗疾渐平。更事天公终赏识，欺人鬼子漫纵横。道边尘起频障扇，门外波清剩濯缨。不为褊心憎薄俗，客星祠下是归程。	1
不意微疴便殒身，词垣那得更相亲。朝参旧有金门籍，点检而今减一人。	1
